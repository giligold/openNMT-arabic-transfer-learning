 عادو الناس يتباكاو بديت نهدر من قلبي تقول نهدي فالناس
بكيت الناس كامل سكتو تخلعت في روحي تقول كنت ننوم
ناضو ﭭﺎع سلمو عليا و يهدرو معايا نص بكا و نص لاخر ما فهمتوش
عرضونا للعشا و كان لعشا يكفي ليزاﻧڢيتي ﭭﺎع
جوزت ايامات روعة ما ننساهاش طول حياتي
كملت قرايتي في لافاك بالسيف
ما كنتش سيريو في قرايتي
خدمت في وحد السبيطار قريب من دارنا الحمدو لله راني لاباس و عايش مع بابا
ديسيديت باش نطم صداق مرتي كانت الخدمة تمشي تريبيان و أورﭭﺎنيزي سيرتو خدمتي كانت في السبيطار ميليتار
السبيطار فيه الخدامين من كل بلاد من لوروپ من بلاد تاع لكحالش و كانت لارولاسيون تاعي معاهم تاع خدمة
وحد النهار ديسيدا وحد الطبيب من لاﻧﭭﻠﻴﺰ باش يروح لبلادو علاخاطرش خلاصت لكونترا تاعو معانا
خممنا باش نديرولو حفلة باش نودعوه ﭘﺮيسيزينا لبلاصة تاع الحفلة في الجنينة تاع السبيطار
وجدنا كلش شرينا اﻟﭭﺎطو و الـﭭﺎزوز
بصح الشي لي كنت نخمم فيه واش هو الكادو لي نمدهولو
الطبيب هادا يحب يطم لحوايج ترادسيونال
دبر عليا وليد عمي نشريلو مصحف ولا كتاب يهدر على الإسلام
رحت غدوة باش نشوف واش نشريلو ﻟقيت واحد لكتاب يهدر على الإسلام بلوﻧڤلي
تفكرت الهدرة تاع وليد عمي قلت نشريه كان ﻟﭙﺮي تاعو ماشي غالي
اديت لكتاب جازت الحفلة بيان مديتلو لكادو أومبعد راح صاحبنا الطبيب
جازت ليام و الشهور بالخف زوجت و جبت ولد
واحد النهار وصلتني برية من لاﻧﭭﻠﻴﺰ حليت لبرية قريتها كانت مكتوبة بلوﻧﭭﻠﻲ بروميارمون فهمت شوية من كونتينو تاعها و شوية ما فهمتوش
عرفت بلي جاتني من صاحبي ﻟقدﻳﻢ لي خدم معانا قبل
نهار كامل و أنا نتفكر أول مرة نسمع إسمو
غلقت لبرية سييت نزيد نتفكر بصح ما تفكرتش حتى واحد إسمو كيما هكا حليت لبرية مرة وحدخرا و قريتها بالشوية
ربي سهلي الدين و هداني على يديك ما نسيتش الصحبة تاعي معاك دوك ندعيلك
راني نتفكر لكتاب لي جبتهولي كي كنت مولي لاﻧﭭليز راني قريتو و حبيت نزيد نقرى پلوس على الإسلام
و بقدرة ربي ﻟقيت في الغلاف تاعو لادراس تاع لي نشر الكتاب بعتلو برية باش ندومندي زيادة بعتولي واش حبيت
رحت لسونتر تاع الإسلام و شهدت و بدلت آسمي كيما آسمك علاخاطرش هادي مزيتك بعد ربي سبحانو و دوك نروح لمكة نحج نشا الله
غلقت لبرية بالزربة و زدت حليتها عاودت قريتها أزيرو
قاستني لبرية ما آمنتش بكيت بزاف كيفاش ربي هدا راجل للإسلام على يدي
كتاب بعشرة لاف يهدي واحد كافر ﺳﻴﭙﺎﭘﻮسيبل
فرحت بزاف كي ربي هداه و زعفت بزاف علاخاطرش سقسيت روحي وين كنت في لاﭘﻳريود هادي كامل مع لخدامين لي معايا واحد ما هدرتلو على الإسلام
هدرت معاهم بزاف تمسخرت معاهم بزاف بصح جامي ما هدرتلهم على الدين
خممت شوية لو كان كل واحد يمد كتاب واحد برك واش راح يصرا
نقرى كاتريام عمري سطاش نسنا بابا حاب يزوجني بوليد عمي و أنا ماشي حابة نزوج بيه
بابا سيف عليا باش نزوج بيه بلاما يسقسيني ما قبلتش
 علاخاطرش أنا إيتوديونت و حابة نكمل قرايتي قبل الزواج
بصح عوايدنا و عوايد بابا ما تخليش الطفلة ﺗقول رايها
هدرة باباها هي لي تمشي و الزواج بالسيف عليا
هدرت معا يما باش تهدر معاه سيات بصح بلا فايدة
و هدرت معا خواتاتي لكبار بصح بلا فايدة
هدرت مع وليد عمي كونسيرنون اسوجي تاع الزواج فهم رايي و هدر مع باباه هو تاني
ما قبلش باباه و قالو لوكان ما تتزوجش بنت عمك دوك يصرا ﭘﺮوبلام مع عمك
رحت زدت هدرت معا بابا مرة اخرا
هدرت معاه على لقراية تاعي لي مازال ما كملتهاش و على لاﭭﻮنير تاعي
نهار لي ازاد ماتت يماه و خلاتو وحدو
حار باباه في التربيه تاعو داه لخالتو باش يعيش معا ولادها علاخاطرش لاتي في الخدمة تاعو صباح و عشية
تزوج باباه بعد سبع شهر من الموت تاع مرتو جاب وليدو باش يعيش معاه
كي فاتت تلت سنين ولدت مرتو الجديدة زوج بنات و ولد
مرت باباه ما علابالهاش بالولد لي عمرو ما يفوتش ربع سنين
دايمن تتلهى بيه الخدامة و تدير تاني الميناج تاع الدار
في واحد النهار عرضت لمرا ماليها يتعشاو تلهات معاهم و معا ولادها و نسات اليتيم
حتى الخدامة تلهات بالعرضة و نسات الولد
تلاقات لافامي ﭭﺎع عندها و قعدوا يﭭصرو حت جا وقت لعشا ولا يشوف فالماكلة باش ياكل 
عطاتو مرت باباه شويه روز في طبسي و قاتلو روح من هنا و كول في لاكور
قعد الولد في البرد يكسر ياكل في الروز و تالمون البرد تكمش مور واحد البيبان
الخدامة لتات في الشغل تاع الدار رقد الولد في بلاصتو
راحو مالين لمرا بعدما ﭭصرو و كلاو أومبعد قالت مرت باباه للخدامة باش تخمل الدار و راحت ترقد بلا ما شقات روحها حتى تسقسي على الولد
ولا راجلها من الخدمة سقساها على وليدو
قالتلو راهو مع الخدامة
و هي ما علابالهاش ﺁسكو معاها ولا لالا
رقد باباه و نام مرتو لولا قالتلو انتبه لوليدك
ناض مخلوع سقسا مرتو على وليدو
طمناتو بلي راهو مع الخدامة و ما شقاتش روحها حتى تتأكد
زاد رقد مرة أخرا نام مرتو تقولو انتبه لوليدك
ناض مخلوع مرة واحدخرا و سقسا مرتو على الولد
راح يحوس على وليدو عند الخدامة ماﻟقاهش عندها هبل
ولا يجري كي المهبول في الدار هنا و لهيك بصح ﻟقاه مات
مازلت نتفكر كي كنت صغير
دخلت لسبيطار سمانة على جال لونجين كي جيت خارج سمعت الطبيب ﻳقول لبابا بلي راني مليح بصح قادرين ﭘﻠﻴﺘﺎر يكونو ديزيفي للمرض هادا
جازو عوام وليت جون أومبعد زوجت
ساعة ساعة نحس بالفشلة من إيفور صغير نديره
رحت لسبيطار باش ندير كونسيلتاسيون جينرال بان عندي فيبلاس في ليباتمون دكور تاعي
و لافيبلاس هادي جاتني من لونجين لي حكمتني بكري دارتلي روماتيزم أغتيكولار إﻳﭭﻮ في قلبي
قالي الطبيب لازمك أوﭘﻴﺮاسيون على قلبك
قلتلو بلاك ندير روﭘﻮ ولا تراتمون قالي لازم أوﭘﻴﺮاسيون على اﻟقلب
جازت ليامات بديت نحس بالفشلة و السطر في قلبي
رجعت لطبيب
قالي لازم تدير راديووات
بعدما درت ليزاناليز و ليراديو حكمت رونديڢو باش ندخل لسبيطار ندير لوبيراسيون
نضت على السبعة تاع الصباح حكمت طاكسي لسبيطار
قعدت مع الشيروجيان لي راح يديرلي لوﭘيراسيون
ﻟقيت لفرمليي وقف عند راسي
هدر معايا ما جاوبتوش شافني بلي راني مقلق
كان رافد في يدو تشكة تاع لانستيزي مديتلو يدي
رحت لوفتالمولوﭪ باش ندير ڢيزيتة لاجال نواظر
قعدت فلاسال داتونت ﻟقيت بزاف المرضى
واش جابك هنا
جيت باش ندير ڢيزيتا على عيني توجعني و حابة ندير نواظر
نتيا صغيرة و جيتي تديري نواظر
نواظر غير باش نروﭘﻮزي عينيا علاخاطرش نهار كامل و أنا قدام لميكرو
تقراي
ايه
واش من عام
ﭘﺮوميار اني إينيڢارسيتار
خليك من لافاك فيها مشاكل بزاف
أوﻣﭙﻠﻮس كي تكملي ما ﺗﻠقايش خدمة
نهار كامل و حنا نشوفو شحال من ليجون متخرجين من لافاك شومور
سمعت بلي دارو ليكونترا باش يعاونو ليجون لي متخرجين من لافاك
قالنا باباه يفوت ستة و ستين سنا بلي وليده كمل لقراية ناڢيام ﺁني أومبعد راح لصونطر
جاب دﻳﭙﻠﻮم ﺳﭙﻴﺴﻴﺎليتي ميكانيك قعد بلا خدمة أومبعد راح للعسكر جوز عامين
أومبعد سيا كيما صحابو يلقى خدمة بصح بلا فايدة
أومبعد حل حانوت
قبل ما يموت محمد كانو خاوتو ﭭﺎع بلا خدمة خوه الكبير عمرو تسعة و عشرين سنا شومور و بلا دار
مالا كيما قلتلك  أميرة دنيا تاعنا ولات ﺳاڢﺎ دوك مع لاتكنولوجي
صح وقتنا ماشي مليح ﭘﺮاﭘﻮر للمشاكل لي فيه و كلش
بصح بكري ما كانتش الدنيا ساهلة كيما وقتنا هادا
بكري باش يغسلو الحوايج يعياو معاهم
بش يطيبو لازم فوق الجمر
بش يدﭘﻼساو من بلاصا لبلاصا يروحو أﭘﻴﻲ باليامات باش يلحقو
ماشي كيما وقتنا حنا دوك اطورت الحالة
ماشي كيما بكري
دوكا كاين التليفزيون الميكروأرديناتور و كلش دوك تطور ملحوظ
صح والله تطور ملحوظ
دوك كلش ولا ساهل في وقتنا هادا
حنا فاش نشاركوا
نتشاركوا في فكرة هكدا
تشاركوني بالأفكار
حنا نعاونوك هكا واش قلتي أميرة نتشاركوا
المهم المشاركة
مازال يمشي التيلفون يا فؤاد
لالا ما يمشيش
دوك نجي نسـﭭمو
و انت  أميرة الباك تاعك كيفاه ﻣﭙﺮيباريتلو ولا خايفة منو
ماراكيش خايفة منو
ﻟﻴﭙﺮوف تاعك واش راهم ﻳقولو لكم
واش يوريولكم
واش ينصحوكم و انتم هكدا
و انت العام تاعك لول معندكش اﻛﺴﭙﺮيونس فيه
بون ﻟﻴﭙﺮوف كامل ﻳقولونا الفرحة تاع الباك وحدها
ﻣﻠﭭﻐﻲ نجوزو على فرحات بزاف ﻳقوﻟﻮنا
دونك نحيو الخلعة و ابداو تقراو مـﻟﭙﺮومي تريمستر كل يوم
و ما نضيعوش الوقت في عفايس تافهين
أقراو بيان
أو المصير تاعكم هادا أحفظوا ليماتيار تاع لحفاظة ماشي غير ليماتيار إسونسيال علاخاطرش هما يطلعو لاموايان
صح يطلعو لاموايان
أوﻣﭙﻠﻮس نتيا جستيون عندك بزاف ليماتيير تاع لحفاظة
يعني ﭘﺎسكو عندنا كونتابيليتي كويفيسيون سات لي يخدم فيها و يخدم في ليدوماتيير دروا و إكونومي هادو هما لاباز
صح
أوﻣﭙﻠﻮس أخدمي أميرة أختي
واش راح ﻧقولك
أخدمي
حطي راسك نحي اللعب نحي اﻟﭭﺴﺮة هادي فرغي مخك
كل حاجة في وقتها
والله لي يلعب ما يلقاش حسابو و يلقى ليديفيكولتي نهار آخر باش ﻳجوز الباك
ايه
نهار آخر كلش يطيح عليك تتلفلك مين تبداي تحفظي
والله غير صح في هاديك الدقيقة تتلفلي مع الخلعة و لوتراك صح
نشا الله ربي يسهلك و ربي يسهل لـﭭـاع لي ﻳجوزو الباك
و ليزوتوديون لي كيما انت
الحق ربي يفتح عليك و العقوبة ليا أنا كي ﻧجوز الباك و نديه أنا تاني نشا الله
نديه نشا الله أﭭيك مونسيون
كيما ﻧقولو بالعقل و ماتقلقيش روحك درجة درجة حتى تربحي
صح والله عندك الحق درجة درجة
بالعقل و بربي نشا الله تربحي و ديري واش حابة في حياتك
سيرتو هاداك التعب ما يروحش خسارة نشا الله
القراية مليحة أميرة
ما تفيدك غير قرايتك يا بنتي في الدنيا
و ماتسنايش من وحدخرين يصرفو عليك ﭘﻠﻮتار
يجي نهار و الوالدين ما يكونوش معانا
لازم تتكلي على روحك و تستحفظي على روحك
حاجة ما تدوم في الدنيا هادي أﭘﺎر سلاحك
و قرايتك هي سلاحك
و صح ما تتكلي على حتى واحد في الدنيا هادي والله
بديتي ﺗﭙﺮﻳﭙﺎري للباك تاعك
بيانسور
و دوك بديتي ولا مازال
أيه بديت ﻧﭙﺮﻳﭙﺎري للباك تاعي
و بديتي تحفظي ولا مازلتي
بديت نحفظ من ﻟﭙﺮوميار لوسون لي درناهم
و أﭭﻮنسيتو في ﻟﭙﺮوميي تريماستر ولا لالا
إيه أﭭﻮنسينا بزاف
يعني كي نكونو في الدارأوموا نكونوا ألاز و نقدرو نديرو رﭭﺰيون
صح نشا الله تدي الباك
و انت واش تشوفي روحك في قرايتك و ليلوسون تاعك واش تشوفي في روحك فاهمة تشوفي في روحك ﻛﭙﺎبل تدي الباك تاعك
وي نشا الله ﻛﭙﺎبل شوية
بشوية حفاظة شوية رﭭﺰيون تكون في الصواب نشا الله
بسم الله دوك نحكيو على مشكل وحداخر صعيب لي هو المشكل تاع القراية
القراية في وقتنا عادت بزاف صعيبة
كيما ﻧقولو حنا الشيوخا ما يفهموكش مليح
حتى كي يفهموك يفهموك غير شوية باش انت تروح ادير ليكور و تروح تجري منا و تروح تقرا في الدار و تقرا برا
ما يكفيكش الحال و ما يكفيكش الوقت
و دوك هنا و سي بيزار
و دوك هنا نهدرو غير على الدزاير برك
نقراو تمنية سوايع في النهار
ربعة سوايع في الصباح و ربعة سوايع في لعشية
مالتمنية لطناش عندنا ربع مواد و من الوحدة و نص حتى الخمسة و نص ربع مواد وحدخرين
ديجا ليتوديون يخرج ساتوري معمر سيبون يخرج ما يقدرش يخمم ما يقدرش يقرا في الدار
و زيد كل شيخ يعطيه خدمة لون
هاداك عندك بحت و لاخر عندك تمرين و لاخر عندك فرض ولا استجواب و لاخر عندك حفاظة
كل مرة هكدا
كل نهار هكدا
ديجا تخرج على الخمسة و نص تخرج في الليل توصل جوايه الستة و نص السبعة ما تقدرش تحفظ
تخرج مخك معمر تمنية سوايع هاديك يا ربي
مع حنا النهار قصير عندنا سورتو في الشتا تخرج منا ﺗقول ياربي برك نريح شوية واحد الساعة ولا نروح نرقد شوية
أﻣﭙﻮسيبل هادي الحاجة فوق القدرة تاعنا
ما نقدروش نخرجو في الوقت هاداك في الليل و نروحو نحلو التمارين و نروحو نديرو بحوت و نروحو ﻧﭙﺮﻳﭙﺎريو الفروض تاعنا و ﻧﭙﺮﻳﭙﺎريو الإمتحانات
ماكانش منها هادي
هادا وعلاه التعليم فسد في بلادنا
هادي ماشي قراية
أنا وحدة من الناس نقرا في الليسي مارانيش لاقية حسابي
نقرا في القسم تمن سوايع تاعي كي التلاميد
نتبع في القسم
ﻧقعد في الطابلة اللولا
أومبعد نروح كاشما نحل تمارين تاعي كاشما نرﻳڢيزي و نروح ﻧجوز
واش ﻳقولك تقرا تلقى
كي تقرا تجيك ساهلة أومبعد تقدر تفهم تخدم في الفرض و في الإمتحان تاعك
تقدر ترﻳﭭﻴﺰي و تدي ديبون نوت
بصح راني نشوف فيها نقراو بصح ماراناش لاﺣقين
ماعلبليش ولا التعليم تاعنا فسد ولا الشيوخا ما يعطوناش معلومات مليحة
عاد كلش بليكور
عاد لي ما يديرش ليكور ما يديش لانوت
واش معنتها هاديا
وعلاش ولات الحالة هكدا
علاخاطرش الطمع زاد
هكا يهبط اﻟﻨﻴﭭﻮ تاعنا
مكاش ﻧﻴﭭﻮ ﭘﺎسكو مكاش النية
دوك نقراو نقراو وعلاه اندير ليكور
أنا عندي ندير اﻟﭙﻮسيبل تاعي ماشي لازم عليا ندير ليكور
نتبع في الكلاصة نرﻳﭭﻴﺰي في الدار نورمالمو بهادو ندي دي بونوت و نجيب كل عام بعامو و نربح نورمال
وعلاه لي يدير ليكور حتى ما عندو والو في الراس يدي دي نوت فور و لي ما يديروش ليكور و يدير المجهودات تاعو كامل يدي حاجة قليلة
وعلاش واش معنتها
العقلية الخاسرة هاديا
قليل دوك عادوا ﭭـاع نفسي نفسي
أنا ﻧقـﻮل ربي يهدينا و يهديهم
الوقت لي وصلنالو عاد كلش مظاهر
هاكا ولينا دوك نعرفو السياسة هاديا علمتنا كل واحد يتكل على روحو ما يتكلش على واحداوخر باش يقرا
ولينا نقراو بلا مزيتنا
يطبعو فينا
ما عدناش نقراو محبة خاطر باش نطلع اﻟﻨﻴﭭﻮ تاعي ولا نقرا باش نتقف روحي ولا نعلم روحي
دوك رانا في وقت لي عينو يتقف يروح للمكتبة ولا انترنات يدير دي روشارش
حنا في القراية ولا كاين فينومان جديد تاع لاڤراڢ
دوك كيفاش لي يوجعو راسو ينوض يدير إضراب
أنا معجبتنيش
كيفاش ندير إضراب
أنا كونتر ندير إضراب
على ليزيلاڢ ندير إضراب
مديرة قلقتني ندير إضراب
ﭙروف ضرب زميل تاعي قلقني ندير إضراب
ﭭـاع دوك دورة زوج إضراب
ماعلبالهمش بالناس لاﭘﺎي في جيبهم عايشين لاباس بيهم
المشكلة كامل شكون يتهلك أومبعد
بيانسور ليزيلاڢ
ما يلقاوش ﭭـاع حسابهم
أنا وحدة من الناس يقريوك شهر و عندك زوج سمانات إضراب
ماشي نورمال هادا
علابيها طاح اﻟﻨﻴﭭﻮ
الحق أنا نسحق نطلع النيفو تاعي
نكمل الـﭙروﭭﺮام تاعي في الوقت
لالا ماشي هاكا
سيبون ما عدناش نحملو
أنا وحدة من الناس ما عدتش نحمل نشوف هاد الشي ﭭـاع
كلش فسد راح
حاجة ما بقات على حالها
وين وصلتي في اﻟﭙﺮوجي تاعك في القراية
مازال ما بديناش
صح
والله مازال ما بديناش
إيه
واش
إيه مازال ما بديناش
وين في الماستار
إيه الماستار دو
إيه أني في الماستار دو
الماستار دو
شحال فيه من عام
عامين
عامين
أم أن و أم دو
بدا جديد هادا
عندو بزاف ملي داروه
صح
أم بداو فيه و نورمال
و خدمو بيه و نورمال
واش هي لاﺳﭙﻴﺴﻴﺎليتي تاعك
درت ايسي أنا
إيه
درت ايسي
أو كاين دي ﺳﭙﻴﺴﻴﺎليتي بزاف
كنت حابة ريزو
ريزو
أومبعد درت ايسي
مكانش في تريزور لتما يدومونديو في ﻟﻴﭙﻮست
فالتريزور
إيه
يسحقو لانفورماتيك
لانفورماتيك ما طلبوش
طلبوا أجون دو سيزي
إيه
أجون دو سيزي تقبليها
لالا واش نندب بيها قريت قريت فلاﺳﭙﻴﺴﻴﺎليتي تاعي
إيه أجون دو سيزي طلبوا وحدة تخدم معايا ليسونسي
إيه
جوزت كونكور بصح قالتلك جو كروا ﻟﻴﭙﻮست أم واجدين داڤونس
لصحابهم
إيه
حب يقول
ناديا
أيا مليح
هاديك الطفلة لي شفتها
لي تسكن في كوبا
إيه لي تسكن في كوبا
كاش ما يكون كونكور قولي لي
تاع ليزاﻣﭙﻮ ولا نقول لك
داكور
كيما نقولو الكونكور لي يجي ﭘﻮست مليح
ﭘﻮست مليح إيه
أوموا ﭘﻮست في قرايتك ليسونسيال مشي أجون دو سيزي
ايه
بصح ما عندكش لوشوا أجون دو سيزي و قابلينها
إيه كيما قلتي أوموا العبد يبدا يخدم
تخدمي كيما نقولو في ﭘﻮست في قرايتك في ﺳﭙﻴﺴﻴﺎليتي تاعك
جوﭘﻮنس ﭘﺎ
أﻣﭙﻮسيبل في بلادنا
أﻣﭙﻮسيبل
في بلادنا أﻣﭙﻮسيبل ياربي تخدمي ناﻣﭙورتكال حاجة
نورمال عادو ليسونسي ﭘﺎريڤزوﻣﭙﻞ واحد ليسونسي يخدم لي جات
إيه
يحط دﻳﭙﻠﻮم أقل
كاين لي ﻧﻴﭭﻮ باك نورمال يخدمو خير مني
و كاين لي يخدمو باريڤزوﻣﭙل بالماستار أن
نورمال تحطي الديبلوم تاع الماستار أن ستان ديبلوم هاداك
إيه
و لاكونتابيليتي
ﭙﻮسيبل راكي درتي لانفورماتيك و درتي الكونتابيليتي يجيك ﭘﻮست في الكونتابيليتي
إيه
لانفورماتيك ما تلقايش
إيه أنا حابة نحط في الكونتابيليتي
إيه ﭘﺎسكو ﻟﻴﭙﻮست ناقصين و الخدمة ناقصة
آما هوما ﻟﻴﭙﻮست لي ناقصين تاع الكونتابيليتي
لالا تاع كلش الخدمة كامل
الخدمة كامل
الخدمة كامل ناقصة ما عندكش لوشوا كيما تحبي انت
نو ما تلقايش
حطيت دوسيي باش نجيب كونترا
إيه كونترا
و قلت نحكم خدمة عند الدولة
كي يخلاص الكونترا رونوڢلي كونترا عند ﭘﺮيڢي
راني في ﭘﺮيڢي
كونترا عند ﭘﺮيڢي
لو كان جيتي تخدمي بكونترا في الحكومة قادر يكون ترسيم جوﭘﻮنس
لالا بصح بصح
قادرين يحكموك
لالا قالك كي تكوني خدامة سريو يحكموك
لالا قلت لك ﭘﺎريڤزوﻣﭙﻞ شفتي كي درت تاع اﻟﭙﺮيڢي
داكور
لوكان نروح نخدم دوك ﭘﺎريڤزوﻣﭙﻞ ﻧﻠقا ﭘﻮست تاع الحكومة نروح نخدم نقدر نخلص من و نخلص من
دوفوا صح
ما يفيقوش ﭘﺎسكو تاع اﻟﭙﺮيڢي وحدها و تاع ليتا وحدها
بصح يقولو لالا نو
والله يقبلوها
راني نقول لك ترومبورسي علابالك لوكان يفيقو ترمبورسي الدراهم
لالا لالا راكي تخدمي يا بنتي راكي خدامة
واش كيفاش تخدمي عند الپريڢي
سقسيتهم تاع لانام قلت لهم ڢوالا نقدر ﭘﺎريڤزوﻣﭙﻞ نروح نخدم خدمة وحدخرا قالولي نورمال تخدمي نورمال
إيه
عندك الحق تخدمي
إيه
والله قالوها لي هما لي هدروها
كل واحد واش كتبلو ربي 
وي
 كيما قلت لك نورمالمو لازم الكونكور لي يجي تجوزيه
صح
ما تراتيش
لازم تجري
تجري إيه
و تجيك الخدمة لالا أﻣﭙﻮسيبل لازم الكونكور لي يجي تجوزيه
ايه
و انت ديجا عندك باڤاج لله يبارك
الحمد لله
ايه تسمى ما تخمميش الكونتابيليتي و مات و لانفورماتيك تكملي في الماستار دو لله يبارك
حالة لوكان كملت في البيولوجي
هي لي نلقى بيها الخدمة فهمتي في صيدال
أدخلي  كي تكملي هاديا 
مات و أنفورماتيك
كي تكملي البيولوجي ما تزيديش تحطيها في بالك لوكان تزيدي تحطي البيولوجي في بالك
راني نقولك روحي حوسي على خدمة أخدمي
لالا الخدمة
تقعدي حياتك كامل و انت تقراي
إيه الخدمة إيه أني علابالي الخدمة دوك كل واحد يلزم يخدم
هاديك هي
لازم يروح يخدم على روحو
سادﻳﭙﻮن الخدمة لي تخدمي فيها أسوكو يخليوك تقراي ولا لالا
ﭘﺎسكو البيولوجي وعلاه البيولوجي نروح نخدم في حاجة حتى عند الفارماسي
مام بصح مات و انفورماتيك و كونتابيليتي ملاح تقدري تخدمي في لابنك ﭘﺎريڤزوﻣﭙﻞ
إيه
المهم الكونكور
بصح يلزمك المعريفة
المعريفة بصح الكونكور تقدر ما تكونش المعريفة
كاين منها
تجوزي كونكور ما فيهش معريفة لي يخدم يدي
كيما هدى لله يبارك
كيما هدى كونترول فينونس ليسونسي هي في الكونترول فينونس حطة
لله يبارك صح
مرت فوزي تاني كي جاها ﻟﭙﻮست هنا ياخي باش تروح تخدم هنا دارت كونكور
في لوﭘﻴﺘﺎل
والله  غير ربحت جات اللولا ﭘﺎرمي هادوك ﭭـاع
إيه قالت لي في اللوﭘﻴﺘﺎل تكونفرمات
ترسمت إيه
تسمى كي شغل دوك ستاجيار و تتكونفرما
مليح
كيما أنا أنا دخلت ستاجيار
نعم
أومبعد تيتولار جاتني لاكنفرمسيون أﭘﺮي نوف موا جاتني
لاكنفرمسيون
لاكنفرمسيون
لازم هكا
هاي أسما شفتي شحال تمرمدت شحال تمرمدت شحال تمرمدت
ايه أنجنيور في لانفورماتيك و أو فان دو كونت مسكينة
إيه رفيقة بكري كي كملت دارت كونترا ﭘﺮييوملوا
إيه
يغلي هاد الحليب
لالا
واش تاني
إيه
مالا قالولك شهر أومبعد
إيه والله قالولي شهر أقسم بالله مشكلة
شهر شهر و يمات ياخي ماشي راديو سكانار
لالا سكانار لالا سكانار نورمالمو دوك تحكملي أسيا رونديڢو السمانة هادي نديرو و راديو سايي حكمت و كلش غدوا على اطناش
إيه
غدوا راحا ندير ربعة راديوات
ديري سكانار غدوا
لالا ليراديو ليراديو
و سكانار وقتاش
ماعلاباليش أني عيطلها دوك
و اليوم مالا واش رحتي درتي
رحت على أناليز
مليح
إيه
و هادي نورمالمون  درت مع تاع لاكوي هاداك قال لي كل خميس
إيه
إيه كل خميس يجوزو كل خميس كل خميس يجوزو معاهم ما يكملوهمش كملوهم قالت لي هي في جانفي
ماشي مشكل
جانفي يكون هنا لالا
إيه ما نقعدش لجانفي
دوك نشوف 
لازمك معريفة برك لا جانفي لا فيفري لا تديك لا تجيبك
لالا هو لوكان واحد يروح لطبيب برك لتما من طبيب لطبيب تترڤلا
صح شوفي وليد عمك هاداك لي قلت لي
قلت لنورة
قالت لي دوك يجيبو مازالو ما جابوش الدوا وين تخدم صاحبتها هاديك
إيه
قالت لي لوكان جابو الدوا رانا درنالك
صح واش راكي اديري دوك
نرقد
راكي راحة ترقدي
إيه
راحة ترقدي
نسيي
حنا وقيلة غدوا مكاش خدمة كيما راني نسمع وقيلة ما نخدموش
صح
والله بقات عشرين فريجيدار
إيه
قالونا كملوها لكليماتيزور مازال سادﻳﭙﻮن ماعلاباليش آسكو في الفريجيدار يحبسو ولا يقولك غدوا أرواحو زيدو كملو لكليماتيزور
راح تحبسو ڤاع
أواه غدوا برك
وعلاه غدوا برك
خلاصت واحد لاماتيار برك تاع لفريجيدار
إيه تسمى مازالو في الستوك أم مخبيين
لالا خلاصت
أي جاية يجيبوها
ماعلاباليش يجيبوها من البليدة ولا من لاشين والله ما علابالي
ايه مازالو يزيدو يجيبو
ايه أم راح يزيدو يجيبو
ايه وعلاه يحبس وزين قد عزرين
لازم يجيب السلعة باش يمشي لوزين
و كيفاش يبيعوهم ما يتباعولهمش
واشن
الفرجيدارات و الكليماتيزور
هكا خير
هكا
هيا معليش أيا صحا
أيا باي باي
باي باي
صحا
صحا
ألو
ألو إيه فريال
وي سهام
وي صباح الخير
صباح النور
واش راكي
ساڢا الحمدو لله
ساڢا
والله لاباس الحمدو لله
الحمدو لله سهام أني عيطت لنرجس دوك
أيه
قلت لك قولي لرفيقة عندي تاع ربع سنين قالت لك و عندي ستة سنين و نص هكاك
ايه
ربع سنين
ايه
قلتلك عندي في البلون بلون كاسي حاجة هكا ما سمعتهاش مليح
ايه مليحة بلون
ايه
قالت لك دوك تجيبهالك معاها
و قالت لكم مفيدة أنا نتلها بها
قالت لكم راهي هنا دوك نروح نعرضها بيها براجلها
ماشي مشكل
داكور
﻿و قالت لك
قولي لها والله ما قعدت و دوك أي رايحة عند طاطا تعرضها
ايه و قالت لك سامحيني دقيقة نهدر معاك اومبعد أهدري انت واش راكي حابة روحي قولي لها تاني قالت لك بلي طاطا راهي رايحة دوك لبنمهيدي
دوك دوك تروح لبنمهيدي ﭘﺎسكو غدوا الفاتحة تاع هشام
قلت لك روحي أعرضيها باسكو أي تسنا
قالت واشبيها ما عرضتنيش فهمت
ايه ما صبرتش إيه
حتا نرجس دوك قالت لي و علاش ما عرضتش طاطا قلت لها دوك وين راهي رايحة يعني دوك
ايه أقسم بالله دوك لابسة العبايا البارح كانت رايحة ما قعدتش
ايه قلتلها البارح ما قعدوش هي و خالتي زينب
راهي رايحة عندها فاتحة ما تفهميش غير روحي أعرضيها
روحي راهي تسنا فيك
أيا سهام بركاي أسكتي
ايه راهي رايحة
ايه
هيا قولي لها تروح تعرضها
و اسمعي راهي تقولك عقيلة انت عيطي برك لبنت حورية و لحورية
نعيطلهم دوك
ربي يعيشك أعرضيها وعلاش لالا
أسمعي قولي لها قولي لبنات مريم و الزهرة
الزهرة و مريم و ليليا و خواتاتها و وردة و البنات
دوك نقولل لك حاجة خالتي زينب راهي هنا دوك
أي تعرف أسمواتهم دوك تقول لهم
دوك تعرضها هي و فرات
يعطيك الصحة
بلا مزية
فريال عاونينا والله ما لقينا روحنا
ايه ماعليش
سهام أيا مالا كوﭘي برك
أسمعي قولي لحورية تعطيك النيميرو تاع حبيبة
ايه حفيظة ما عندهاش النيميرو تاع حبيبة
ايه
أيا صحا في أمان الله
عاونينا حتى بالتيليفون
هه أني نعاون فيكم ايه أيا صحا
صحا
صحا
ألو
ألو
مسا لخير
لاباس
ساڢا الحمدو لله
أيه واش
واش والو غير الخير قالت لك راني جبت لك النيميرو تاع فلانة
غير الخير أني علاجالك انتيا عيطت
عمبالي لالا ما قلتلكش
راني جبتلك النيميرو تاع لبيبة و جبتلك النيميرو تاع الدار ما علاباليش أسكو هادو هما لي كنتي تعيطي فيهم ولا لالا أكتبي تاع الدار
تاع الفيكس
تاع الفيكس إيه
ايه أكتب هات الستيلو هات هات زينب راحت ولا مازال
مازال أو دوك أنا طالعين لعنابة دوك تجي معانا
و بيدة راهي تما
راحت
ايه راحت راحوا البارح في الليل
ايه
أستناي فريال أو راح يكتب لي أستناي
ايه
فيكس ياخي تاع الفيكس
تاع الفيكس و تاع اﻟﭙﻮرتابل في زوج
ايه أكتبل ي الفيكس هيا أملي أملي أو راح يكتبهولي
أيا أكتبي اﻟﭙﻮرتابل
تاع اﻟﭙﻮرتابل تاع لبيبة هادا
ايه تاع لبيبة
جوستومو نعيطلها
خلي نعيط أو دوك كنت رايحة عندها واش يزيد يشقيني
مرسي فريال يعطيك الصحة
ايه ربي يعيشك
هادا النيميرو تاع الفيكس هادا و قلت لك عيطت لكريمة دوك قلتلها قولي لماماك راكي معروضة قالتلي ايه لوسات و فرات
واش من صالة قلتي لها
قلتي لها تقول للبنات
لو كان قلتي لها أكدي عليها
كريمة قوليلها تقول لخواتاتها للبنات
سيي تقولي لحورية
قولي لحورية بلاك دوك تقول لهم
لوكان حفيظة تاني تسكن قدام ليليا
قولي لها برك فريال راني تاكلة عليك
ايه دوك نعاودلها دوك
قولي لها
ايه قولي لها أي قالت لك خالتي مويا قولي للبنات ليليا وردة و لويزة
أيه و زيدي قولي لحورية
ايه حورية دوك نقوللها أنيدوك نعيطلها دوك نفليكسي عشرة لاف
زيدي وصيها و فرات
ايه دوك نقوللها
ايه رانا تهنينا
راكم لاباس مالا
والله ڤاع لاباس الحمد الله
ايه
يا فريال
ايه
البارح الليل كامل وهي تهدر ألو خالتي بيدة واش راكي لاباس واش راهي فريال واش راهو طارق و تزيد تعاود راكي آلاز شوية راكي بيان
أماني
أقسم بالله البارح جاها عليك و على بيدة و على طارق
يا ربي
الليل كامل
ما تنساناش
تموت عليك كيفاه تنساك
علابالي بيها
أسمعي
ايه
أسمعي نرجس عيطي لنرجس قوليلها قالتلك رفيقة تخليلي رو ﭘـة لأماني تلبسها
نتكلو عليك
ايه دوك نعيطلها
عاونينا شوية فريال حنا وحدنا ما ﻟقيناش روحنا
دوك نعيطلها دوك و نعاود نعيط لرفيقة نكونفرميلها
أسمعي عيطيلها قوليلها خالتي مويا عيطت لمفيدة ما عرفتش النيميرو
قوليلها زادوا عيطولك انت لقاو اﻟﭙﻮرتابل مغلوق البارح ولا لولبارح نرجس
علاخاطرش أنا عيطنالها عرضناها باش تقوليلها قولي لمفيدة
قلت خلي نعيط أنا لمفيدة برك
مفيدة ما لقيتش النيميرو تاعها عندي شوفي
أيه
نرجس قوليلها قالتلك خالتي مويا قولي لمفيدة و قولي لعلي يجي للعشا بلاربعا
ايه و راهي معروضة
ايه
و حمادي لالا
راني قلتلها نرجس عرضتها بيها براجلها
وقتاش عرضتيها
عرضتها لولبارح أي درك تقولك أي عيطتلي عرضتها
عرضتيها فريال
ساڢا
ساڢا الحمدلله واش راكي نتيا
والله لاباس
الحمدو لله  نرجس كنت نهدر مع خالتي مويا دوك قالتلك رفيقة راهي مالصباح و هي تعيطلك التيليفون تاعك طافي
لالا راه شاعل
قالتلك طافي
قالتلك مالصباح و هي تعيطلك قالتلك حابة تشوفيلها روﭘا لبنتها من روﭘات لي عندك
شحال في عمرها بنتها
تلت سنين شوية فوق تلت سنين
ايه تلت سنين و نص قريب ربعة
ايه نورمالمون عندي وحدة بلوسيال ﭘﻠﻴﺴﻲ راني نجيبهالها ماشي مشكل
واش قالتلي تاني
ما حبيتش نقولك قولي لمفيدة قالتلك حوست على النيميرو تاعها ما لقيتوش
قالتلك حبيت نعرضها أون ﭘﺮسون
فهمت
ايه
قلتلك
أني نقوللها
ايه قالتلك قوليلها و قالتلك زيدي قولي لعلي
ايه
راجلها تاني
أسمعي و ش بيها ما عرضتش طاطا
أي رايحة دوك دوك راهي خارجة
ايه علاخاطرش غدوا الفاتحة تاع هشام
طاطا راهي جاية لبنمهيدي قوليلها غير تروح عندها
دوك تودسويت
قبل ما يديماري
لالا دوك دوك  لالا دوك كانت تحكيلي دوك قالتلي راني رايحة عند فاطمة الزهرة و كانت تحوس على النيميرو تاع مفيدة ما لقاتوش
بيزار
ماشي مشكل مفيدة أنا نقوللها فريال فهمتي
ايه طاطا دوك ﭘﺎريڤزوﻣﭙﻞ توصل العشرة إلا بطات تجيب وليد شهرة من المسيد فهمتي
مليح فرات مالا تتلقاها دوك هاديك هي
ﺗﻠقاها ﺗﻠقاها
حتى هي تحب تقضي شغالاتها مع الصباح
ﭘﺎسكو طاطا قالتلك أي جاية لبنمهيدي غدوا الفاتحة تاع هشام أي جاية
ايه هاديك هي
شفتي عايشين فلابرسيون نرجس فهمت
ايه
راني عيطت لحمادي دوك
غلطتي
كلش نرجس كتبت كلش ياخي البارح هاداك هو لي عيطلك فيه أنا
صح
و ديكروشيتي عليا إنت
صح
قالي مسكين راني في سطيف قالي إلا ما حكمتيهاش عيطيلي أنا نعيطلها
خلاص مالا
دوك لوكان يعيطلك ولا قوليلو سايي حكمتني
ايه ماشي مشكل
ايه
رفيقة قوليلها راني نجيبلها معايا متهنية واش دوموندات
ما تنساينيش أنا تاني جيبيلي
ايه سور سور
ايه
المهم قبل بنهار ما يكونوش مكريين مام النهار هاداك نورمال المهم كي نجوز عليه يمدهملي و فرات
أيا تهلاي نرجس
بقاي علا خير
بقاي علا خير حنونة
ألو
ألو ماما
عيطي لسهام
ايه عيطلها سايي
خلاص عيطت علاجال هادي
ايه و هدرت مع خالتي زينب راهي جاية أومبعد
ايه فرات
و قالتلي مرانيش رايحة عند كوكة تجي لهنا ديراكت
ايه باش ما تشقاش
و عيطي لباقي يقول لكوكة قوليلها تجيبلنا الخبز
ايه ماعليش
ايه ربي يحفظك يا بنتي
هيا صحا
أيا بالسلامة
صحا
قلتي عيطلها سايي
ألو
ايه
صباح الخير واش راكي لاباس لبيبة
لاباس الحمدو لله شكون معايا
لبيبة إيه
لاباس أنا زينب لبيبة
آ ايه راكي مليحة
يعيشك
لاباس حورية لاباس لبنات لاباس الزهرة
يسقسي عليك الخير والله ساڢا يعيشك
الحمدو لله الحمدو لله
تسحقي ماما
ايه جوزيهالي لبيبة
أي والله ما راهي في الدار زينب
ايه خرجت
لالا ماخرجتش راهي عند أختي في دارها
ايه
ما راهيش في الدار
ايه اسمعي
أنعم
بيبة قوليلها قالتلك عرس وليد مويا لوسات ديسمبر
لوسات ديسمبر
عرس وليدها لوسات
ايه
ايه
ماكانش مشكل
شوفي قولي لحورية و لمريم راهم معروضين و الزهرة
مكانش مشكل
معروضين اسمعي
ايه
ما عندكمش النيميرو تاع حبيبة
والله ما علابالي أسناي دقيقة برك نسقسي الزهرة نشوف
ايه
يا زهرة
ايه
عندك النيميرو تاع حبيبة
شكون حبيبة طاطا زينب
بنت خالي محمد
بنت خالي محمد
قوليلها كان عندي و راحلي
قالتلك كان عندي بصح راحلي النيميرو راحلي اﻟﭙﻮرتابل
ايه كي تجي حورية قوليلها بلاك عندها عيطي لفريال تكتبهولك
ايه فريال سور فريال سور
ايه
بلاكي ايه
اسمعي لبيبة
قوليلها قولي لحورية تقول لليليا و لوردة و لويزة
ماكانش مشكل
شوفي و مرت القايد و مرت يوسف و مرت نوري
ايه ماكانش مشكل
تعيشي راحولها النيمورات والله حصلت راهي تجري
ماكانش مشكل
عيطتلكم في الفيكس مويا ما مشاش ما صوناش
آ ايه مكانش مشكل
جاب لي ربي كانت غالطة في النيميرو ايه
ايه
هيا بالسلامة و سلمي عليهم
يسلمك
أيا باي
قولتيلي لوسات زينب
لوسات لوسات ديسمبر
ايه مكانش مشكل
مريبوت كامل قوليلهم يجيو
ايه
نشا الله داكور
أيا بالسلامة
سلمي عليهم
يبلغ يعيشك بالسلامة
صحا
ألو
ألو صباح الخير حنان
صباح الخير شكون
زينب بنت عمة نوري
ايه واش راكي لاباس
لاباس و أنت لاباس راكي بخير
والله الحمدو لله يسقسي عليك الخير
الحمد الله حنان
ايه
قولي لمرت يوسف لوسات عرس وليد مويا أختي لي جينا طلينا على خالي
وليد مويا أستناي نجوزلك مريم تفهمني
شكون مريم
وين يخدم
في الطرﻳق تاع لاكلينيك سيبوس تهبطي مالتحت
وين جاية لـﭘـلاصا وين جاية لاكلينيك سيبوس
ايه
ايه سيبوس نهبط تما و نسقسي نهبط نسقسي برك وين لاكلينيك سيبوس
ايه
نهبط
ايه ايه سقسي تما
داكور أما بلاصا ايدير هو الماساج لازم سرايدي
تما الماساج ماشي طبيب هاداك كيني
ايه هو مالا لي يخدم أنا حسبتو هو الميدسا راني نهدر على الميدسا
آ ميدسا
شوفي ميدسا قالولي واحد في الدرعان مليح
بصح شوفي تجيبلي لادراس الطفلة ما جابتهاليش
ايه مليح
مليح حبيت نقول يفهم
ايه قالتلي واحد مليح في الدرعان
ايه نقولك مالا خلي جيبيلي آسمو و لادراس سارة
ايه
أومبعد نروح نجرب تاع الدرعان هادا
و عثماني باديس هادا دوك نسيي السمانة هادي نروحلو
ايه
ايه ماعليش
مازالت ليدولور عندك نتيا
ايه
مازال ليدولور عندك
ايه ما نقدرش حتا نمشي
علابالك نمشي هكا مكبوبة ڤاع ظهري دار فيا حالة
ايه والله في حالة
علابالك ما فهمتش أنا واش راه صاير
وعلاش هاد السطر وعلاش
زعمة  مالفوق برك
علاجال لومبار كي عادت مايلة هكا
هاديك هي هاديك هي
ايه علابالك عملت فيا حالة هاديك أقسم بالله
ايه علابالك راهي باينة مليح معوجة يا فريال شفتيها
صح
لالا فهمتي شفتي شفتيها في الراديو ولا لالا
أسمعي شفتي المطرح تاعك
ايه
المطرح تاعك ديري تحتو كونتر ﭘﻼكي
لالا قالولي حطي كونتر ﭘﻼكي و حطي فوقو زوج بساطات يكونو خشان باش تجي هكا تجي ﭘـلا ڤاع
ايه المطرح هو
لا المطرح
ايه إيه
ماشي كيما زوج بساطات هكاك باش نرقد عليهم
علابالك صح شفتي من نهار لي قولتيلي نتيا عندك لومبار مايل
ايه نقصلي و لازملي ماساج سينو هكا نحبس كامل علابيها راني حابة نزرب أنا
ايه لازمك ماساج تبقاي هكا
ايه علابيها راني نقولك أزربي سقسيلي كي تلقاي برك طبيب مليح قوليلي عليه
أيه ماعليش
راني نتكل عليك سارة سقسيه و عيطيلي و نزيد نعاود نعيطلك
أيه
أيا تعيشي سارة ربي يعيشك
أيا صحا باي باي
باي باي صحا
قعدت نخمم هكا قلت ما علاباليش كيفاش رايحين يديرو
دارت البقلاوة كوكة سايي
لالا مازال اليوم تبدا
اليوم تبدا
و المقروط دارتو
بدات مليكة فيه
مازال لالا بالجمعة المقروط باش تقعد الحلوى جديدة خير
ايه علابالي صح عندك الحق
واش كنت راحة نقولك تاني سايي لاصال الديسك جوكي كلش
ايه الديدجي حكمناه لاسال محكومة سيبون
عرض سايي صحابو كامل عرضهم
عرضنا ايه
لالا هو هو عرض صحابو كامل سايي
عرض إيه
أيا تهنيتو
بقاو شوية يعرضهم
ايه الرجال ما تخافيش منهم
ايه الرجال خفاف
أيه و نتوما كملتو عرضتو سايي
حنا كملنا ﭘﺮاسك إيه
مازالو شوية برك تليفونيلهم عقيلة غدوة و فرات
سيبون مالا تهنات
ايه
عيطتو لنرجس
واش نرجس
لالا
ما عيطنالهاش
عيطنالها حنا
ايه راني نسقسي فيك عيطتلها خالتي مويا ولا لالا
ايه عرضتها إيه اسمعي إلا عيطتلك ولا سقسيها ويلا عندها رو ﭘـات تكريهم قد أماني
والله عيطلها عندي وحد الزوج سوايع هكاك
قولي والله لوكان علابالي لوكان وصيتك تسقسيها على رو ﭘـات قد أماني
شفت عندها رو ﭘـات
تاع صغار
تاع صغار إيه
قولي والله
والله شفتها  ايجيو ﭘﺎريڤزوﻣﭙﻞ لبنات
وحدة لأمونة
ايه
قلتلك وحدة لأماني
بصح لازم تديها تقيس ﭘﺎسكو كاﭘﺎبل ما يجيوش قدها
ايه صح أوموا تاع ربع سنين تقيس إيه
ايه لازم تقيسي ﭘﺎسكو كاينين ديكليون يجيو يقيسو عندها تزيد تنقصلهم في لاتاي
ايه صح إيه
ايه دوك زيدو شوفو
إنت كريتي
ايه سايي أنا
ايه كال كولور
بلون و موڢ
ايه
بلون و موڢ
لي تروحي بيها
بلون
بيضا ايه
ايه وحدة بيضا و لوخرا موموڢ
راحة نلبس زوج برك  سي بون
فيها ألف براكة يا ختي
ايه فيها براكة كيما قلتي ﭘﻮيسك تروحي مع العروسة و في الليل تزيدي تلبسي وحدة و يربح رابح
و يربح رابح والله العظيم
خلاص والله
شعرك تتلقيه
واش
ايه قلتلك نتلق شعري أنا
بالصح
نتلقو برك ما ندير لاكوافير لاهم يحزنون
ايه
ايه واش حقا إنت ديري كوافير ديري كوافير تجيك بيان
ايه نطمو برك أنا و خلاص
ايه
ديجا يبقى متلوق و انا ندور
ايه هاديك هي ايه صح المهم ربي يكون معاكم
ربي يكون في العون
أيا في أمان الله أيا باي باي
تهلاي في روحك سهام
مالا غدوة تروح خالتي بيدة
ايه إيه
هي مريضة و تزيد تبات تزيد تمرض
ايه
لوكان ماشي البعد راهم ولاو
ايه
ولات مريضة
ايه مالمرض يا سهام و زيد هوما لله يبارك فاميلية كبيرة شفتي
أو مات واحد أو دار عرس واحد أم عرضوك الجنازات لازم تروحي بالسيف عليك والله العظيم
واش راح يدير العبد
واش راح نديرو
عندك لعشا
ايه طيبت شوية حوت
واش درتي
الحوت
بصحتك
يسلمك
خالتي زينب جازت عند كوكة
ايه سور أيا مالا تهلاي يا سهام
ايه باي باي صحا
صحا باي
ألو وي
ألو بسمة
وي شكون معايا أنا بسمة صباح الخير
أنا فريال
صباح الخير واش راكي لاباس
لاباس الحمدو لله واش راكي نتيا
والله ساڢا تاع من النيميرو هادا
تاع ماما
واش راكم لاباس
ماماك لاباس
والله ڤاع لاباس
واش راكي نتيا مليحة
والله نقولو الحمدو لله مع الدرراي هبلوني تعرفي جنون ما ياخدوش الراي ڤاع و ماشي مربيين
ايه صح راكي تخدمي نسيت
والله هبلوني تعرفي
واش راهي ماماك لاباس
والله الحمدو لله أنا نقولو لاباس رانا عايشين
أنا كامل عايشين هكاك
و أنت راكي تقراي
راني نقرا
واش راحة اديري بالعقل برك
و ماماك راهي مليحة برات شوية
والله كيما تعرفيها بسمة مريضة صحيحة مريضة صحيحة
والله حتى ماما أقسم بالله كانت مريضة في حالة تعرفي مع المرض و ڤراجمها و الڤواطر راهي في حالة راهي ميات دوا في دوا
ايه حتي ماما عندها لاطنسيون
أنيس أغلق فمك أسكت
هاتي أميرة لوخر شكرا
مكانك أمشي كملوا الكتابة بسرعة راح يدق الجرس إيه
كاش ما لقيتي أستادة يعني آنستي كيما يقولو هما تقولو أغلق فمك كاﭘﺎبل نهار أخر يخرج لبرا يقولو أغلق فمك
حتا هما ما ياخدوش الراي والله ما ياخدو الراي علابالك
ايه علابالي بيهم صغار نقولك باش تقدري تكسبيهم لازم تسايسيهم
لازم تسايسيهم بزاف
لازم تسايسيهم و تعرفي كيفاش تدخليلهم
سايست سايست ما قدرتش ما قدرتش علابالك
بالعقل بسمة علابالك شفتي الدراري الصغار شفتي كي تعرفي كل واحد و عقليتو كل واحد تعرفي كيفاش تدخليلو برك والله يوليو تحت يديك نورمال
يعود هو يحشم منك يحشم يدير حاجة ماشي مليحة
والله دوك راني ندير في الاستدعاءات عندي زوج تلاميد
ايه
تعرفي
احبسو بلا حس واش تفاهمنا على الفوضى لي يهدر لي يتحرك نحطلو صفر
لي يتحرك هاهي العصا
أبابابا
يفهمو غير بالعصا
أقسم بالله يفهمو غير بالعصا هبلوني تعرفي
المرة اللولا نشوف وجهك هكا
واش
المرة اللولا نشوف وجهك هكا
ما شفتي والو دايرة فيهم التير
وعلاه مساكن صغار
صغار بصح ما ياخدوش الراي
قلتلك تقعدي هكا يكرهو منك و تكرهي منهم
و تاني التعليم يا بنتي ماشي ساهل يحبلك
ايه
كانت هدى جارتنا كانت تقري هكا تاع الحضانة تاع السنة الأولى و التانية و التالتة مسكينة علابالك  دارت لهم واحد السياسة رجعو يموتو عليها سمعتي يموتو عليها آنستي آنستي
أسناي شوية راكي تهدري ڤـﺮاتوي
أسني شوية راكي تهدري بوبلاش ولا بالدراهم
لالا بالدراهم
بزاف عليك مالا
لالا تسمى اليوم بلاك ايكوﭘﻴﻮلي تاع نجمة و ديجا هي فيها دراهم
و مارانيش راحة نخلصها كوﻣﭙﻼتمون تاع النجمة هادي
ما فهمتكش واش تقصدي
درت نجمة أنا خلصتها أونديري تاع لابونمون هادي
ايه
أومبعد حصلت ربع مياة ألف كل شهر مقدرتش
وعلاش درتي هاكا من لول يا لمباصية
ايه ما قدرتلهاش و بقات فيها مياة ألف ولا أكتر أيا وليت قلت خلي نكملهم مع لعباد و خلاص
خير ما يقعدو فيها
شفتي هاكي أعطيها لباباه لعشية
ما تعطيهالوش تشوفي أمشي
هاكي كي تروحي أومبعد من المطعم تاع فراح و تاع رياض
بالعقل
بالعقل يا بسمة علاه أنت ما كنتيش صغيرة بكري
ايه أغلقو فامكم
واش قالتلك واش قالتلك
تضحكي
واش قالتلك واش قالتلك يا بسمة
التلميدة هادي تهبل تشوفيها هايلة
واش قالتلك والله تقوليلي واش قالتلك
قالتلي انت تهدري قلتلهم أسكتو ولاوا يزيدو معاها في الهدرة جونر هكا
سمعتها أوندري زعمة انت تهدري و تقولينا أحنا لالا أسكتو
شفتي كيفاش ينتبهو
راني قلتلك أتونسيون تهدري قدامهم هدرة ماشي مليحة أم يرفدوها الدراري الصغار
علابالي
دايمن شوفي حطي روحك في الصورة راكي فاهمة حتى المرة الأولى هما ما يحبوكش ما يحبوكش أومبعد يوليو يحبوك و يعودو يديرو واش تديري انت
صح
و تقوليلو أغلق فمك و تنوضي تسبي فيه و تنوضي تعيطي عليه و هو يرفد الكلام لي ماشي مليح كامل يرفدو من عندك نتيا
والله ضحكتيني أقسم بالله
ما تقرايش اليوم
ما طلعتش للافاك اليوم لالا نورمالمو نقرا سمانة بسمانة أنا
ايه
ايه
واش هاد الحس قدامك
شيماء أمامك لي كمل يربع يديه ولا يجبد العجينة يلعب بيها بهدوء
و الله غير صحا فيهم مازالو يلعبو بالعجينة و القريصات و الخشيبات
شفتي شحال لعبنا بيهم
مكانش قريصات و خشيبات
هما ما عندهمش خشيبات
بكري كنت نلعب بيهم روعة
ايه بكري لوكان غير يرجعو ليامات تاع بكري
بكري كنت دايمن كل ما يعطيوني العجينة نرسم بيها دار دايمن
ايه
كل ما يعطيوني العجينة
ايه
ولا نشري العجينة دايمن نرسم ديار دايمن
واش اديريلو
نرسم دار دار
دار
ايه بالعجينة
و القريصات و الخشيبات كيف كيف
ايه
أسناي نهدر معاهم
أسمعوا أغلقو فامكم بهدوء
لي أنهى التصحيح يجبد أدواتو و يربع يديه و يلعب بالعجينة بهدوء و لي ما كملش يدير التصحيح بسرعة راح يدق الجرس
ايه يا فريال
ايه يا بسمة كاش جديد
لا مكانك قلتلك مكانك مكانك
ايه
معلمة شمطاء اسمعي كاش جديد
والله قريب
ايه
قريب نشا الله
مليح نشا الله
بصح ماشي هادوك تاع سيدي عمار يا فريال
وحدخرين
والله خطبني بوليسيي واحد لاباس بيه
ايه
فهمتي نورمال لوكان يجيوني نقبل نورمال وعلاه ما نقبلش العبد كي يعود وليد فاميليا ما نقولش لالا
ايه ربي يسهل وعلاش لالا
ايه
نحب وحدة تكون مقتنعة صح هكا بحوايج بزاف و ماشي بحوالها دوك أو عاجبها هادا المرة الجاية تشوف وحداخر يولي يعجبها
ايه ماشي هكاك  فريال دوك في سيدي عمار يتمهبلوا
ايه ما تهدريش كلام ماشي مليح يا بنتي
ماشي هكا يتمسخرو يتمسخرو أسناي يتمسخرو علاخاطرش كل مرة هكا أنا جايين أنا جايين أنا جايين كل مرة يتمسخرو كل مرة يصيبولي حاجة مرة راح نشري طموبيل مرة هكا مرة هكا مرة هكا كي شغل هما حطيني أوندري غيرأنا لي نستنا فيهم فهمتي
ايه
كي شغل غير هوما لي حطيتهم في بالي
ايه
و أنا أقسم بالله لوكان يجيني يعني وليد فاميليا والله ما قلت لالا الحق
صح عندك الحق
والله العبد يعرف وين يحط رجلو تاني
ايه بيانسور
تقول عند مونويزيي
أسمعوا شوفوا لي يقعد عاقل لعشية في الامتحان نعطيه حلوى
لي ما يقعدش عاقل والله ما عطيتلو
راني قلت والله راني حلفت
إسلام حبس من هدرة
كنتي تكدبي عليهم مساكن تقوليلهم نعطيكم الحلوى و ما تمديلهمش
والله نجيبلهم صح
لي يقعد عاقل ياكل الحلوى لي ما يقعدش والله ما عطيتو في المساء في الامتحان
الامتحانات تجوزوهم في العشية
في الصباح درتلهم محفوظات و في العشية عندنا امتحانات سمانة كامل
غدوة زوج تاني عندنا في الصباح مدنية و العشية بدنية
ايه بكري كي كنت في اﻟﭙﺮيمار جامي سمعت بيها البدنية ما كنتش نعرف ڤاع اﻟﺴﭙﻮر
شكرا بنتي يعطيك الصحة
ايه كليت
شوفي روحي عسي لي يكتب
أرواحي نقولك يا ملاك أكتبيلي هنا لي يتحرك
لي يتحرك يدي زوج ضربات من عندي بالعصا
و لي يقعد عاقل نجيبلو الحلوى العشية
أسكتو أسكتو مالا إيه
علابالك بنتيلي عجوزة كبيرة ستوتة خوفتيني منك أنا خفت منك في ﭙـلاصتهم
أسمعي حتى لعراس خلاصو باش نتلاقاو شفتي
شفتي والله أنا عندي العرس تاع عبد النور
وليد خالتك
ايه
وقتاش
لوسات نهار لربعا الجاية
بيان روحي نحي على بالك
وليد خالتك لازم تروحي
الله غالب
ايه
روحي و ادي معاك ماماك
سيبون ماما راهي رايحة من قبل ديجا
ايه روحو نحيو علابالكم شوية أزهاو
وين يديرو العرس
وين يديرو العرس
مالا حطة يا فريال إكري روﭙـا
أنا لي زعمة فيدونور و راكي تعرفي
واشنو
فيدونور نمشي مع العروسة
ايه علابالي
لالا راكي تعرفي ديمن روﭙـات راكي تعرفي الستيل تاعي كيفاش
ايه إكري روﭙـا شابة و كدا
راني عام كامل غير بروﭙـات برك و روﭙـا ما تشبه لروﭙـا كل وحدة جونر كل وحدة نوع كل وحدة و ستيل
بصح يا فريال ما تمشيش معاها بالنوار ديري بالبلون كاسي حاجة هكا
يا بنتي أنعلي الشيطان و شكون لي يمشي معاها بالنوار مهبولة
يعني ايجيك مليح
ايه لالا كريت وحدة بلون بليفلور هكا شابة تاع ميس لبنان هديك تاع وحد المرة داروها ميس لبنان كي مدولها
ايه
ميس لبنان كي مدولها التاج تاحها كانت لابسة وحد الروﭙـا مام ستيل
نسيت صح شفتها دوفوا ولا تروا فوا بصح نسيت
ألو أمينة
سا ﭭﺎ
واش راكي لاباس
لاباس الحمدو لله كنت في لاسالدوبان ما سمعتش اﻟﭙﻮرتابل
ايه على هاديك ﭘﺎسكو عيطت الصباح عيطلك في جيزي و عيطلك في موبيليس
ايه
و زدت عيطلك من بعد وحد التسعة ولا العشرة هكاك عيطت كيفكيف
في الصباح ما شفتوش
ايه
طلعتي للجامعة
لالا ما طلعتش اليوم
لحقك الميساج تاع البارح
ايه لحقني قريتو الصباح جوست كي قريتو عيطتلك
ايه ﭘﺎسكو البارح ما علاباليش بلاك كنتي عيانة ما قدرتيش ترﯾﭙﻮندي ما عنديش حتى لكريدي باش نعيطلك
آه دوك يعطيك الصحة و انا البارح ما شفتش التيليفون  النجمة ﭘﺎسكو التليفون هدا  تاع ماما نورمالمون تاع النجمة غير أنا لي نديهولها برك كوم نسحق العباد و هي عندها لكريدي فيه نديه باش نهدر  بيه مع لعباد على هاديك ما شفتش الميساج لوكان بعتيه في دجيزي راني شفتو الميساج البارح في الليل
ايه
أنا مالفا تعيطيلي بهادا بزاف قلت بلاك هادا هو لي دايمن تستعمليه
انا مانجيبش الدراري و راجلي راح يموت على ولد ولا طفلة
أنا قلت نزوجو كاش ما ينوب عليه ربي
وعلاه ما تجيبوش واحد ربيوه واديو حسانتو
لالا
أنا حبيتو يجيب واحد من صلبو
هو شي مليح خممتي في راجلك بصح لازم تعرفي بلي هاد الشي رايح يطلب منك مجهود كبير علاخاطرش الغيرة فطرة في المرا و واحد مايقدر ينحيهالها
حاجة اخرا
إدا انت قبلتي بتضحية كيما هادي لازم هو تاني يكون راجل معاك و ما يخليكش
والله في تونس تقبل مرا إنو راجلها تكون عندو صاحبتو و ما تقبلش إنو يزوج عليها
هاداك النهار واحد تونسي حب زعمة يناقش الموضوع يعني و عطاهم ديزارﭭﻴﻤﻮن من القرآن و قالهم كيفماش نتوما تديو مالقرآن غير واش يعجبكم
بصح الله غالب  ماشي بيدها
علابالك
ندبولو سعدو عاد غير الخوانجي و المنافق
مرة واحد تونسي ازوج وحدة على مرتو فاقت بيه مرتو اشكات بيه
راح زعمة للمحامي
كي حكالو الحكاية قالو المحامي راك خليتها على روحك
ﻧقولك كي يسقسيك القاضي قولو ماكوﭘﻴﻦ
ايبان خرج براءة
نندب و العياد بالله
بصح ماشي ساهلة تاني مرا ﺗقول لراجلها روح ازوج وحدخرا
أنا الحق الحق لوكان جيت في بلاصت هاد لمرا ﻧقولو روح ازوج على روحك بصح ما تسمعني ما توريهالي ما والو
ايه صح
إلا تقدر ديرلها دار وحدها و نهار ماتجيش نعرف بلي راك عندها و فرات
والله نعرف وحدة كانت تسكن قدامنا بكري جابت غير لبنات
قالت لراجلها روح زيد اتزوج بلاك يجيك ولد
قالها هو ما تعاوديش الهدرة هادي
قالتلو  راك مسامح
وجابتلو هي وحدة
وكيما كان الحال مالمرة اللولا جابت ولد
بصح كيما ﻳقولو غير ازاد اداه لمرتو اللولا
و شوفي سبحان الله زادت المرا التانية جابت ولد وحداخر
و هاداك اللول عاد مرت باباه يعيطلها يما و ماماه تاع الصح يعيطلها خالتي
ماما و المرا تقدر تحب ولد ماشي وليدها
هكا يا وليدي
لي تربي اكتر ملي تولد
كيفاش تربيه هي ويحل عينيه يلقاها هي
بالسيف تحبو
هيا سارة أغلقي وروحي ترقدي خلينا ترانكيل هايا
ماما واش نديرو ڤاتو
ديري واش تحبي
المهم ديرونا واحد طري برك
و من وقتاش حنا الڤاتو تاعنا ما يجيش طري
مديينها في رواحكم تعرفو اطيبو
شو الكداب
اخطيك منو ماما هو حاب ينيرڢـيك و إنت اتبعي فيه
قولي ماما نديرو ڤاتو تاع الشيكولا
نحبو نموت عليه سيرتو كي يجي فيه ڤو تاع الكاكاو
كيما درتو في العيد عند ماما حفصة
هاداك النهار كي درنا لارينيو مع موسيو قالنا علابالي بلي تسعين بالمية منكم عندهم مشكل نهار ﻟﻜﺴﭙﻮﺯي لازم تونترينيو من دوك
المهم قالتلي أسما كنا قاعدين نتعشاو قالتلي ما نعرف واش قلت كلمة بالفرنسي
قالتلي قالي خويا واش معنتها
قلتلو نتوما الواحد يتعلم كلمة جديدة تبحروهالو
واش قلت أسامة
منحنى
ايه منحنى التعاون
الكورديناصيو أقل شي تجي تحت الكوﭘﺮاصيون
جابتلنا منية الرفيس
جيبي مغرفة
خولة تعيشي جيبيلنا مغارف
حتى المغارف ماكاش
سيبون أني ﻟقيت
شوفي دفقتي فوق الفراش
قولوا لمنية الطبسي خليه حتا نروح لدزاير و نجي
نبعتلك فيه السكر
سارة وين راهي
سارة أرواحي
أني جاية دقيقة برك
سارة ما تجيش ماما أي تشوف في الفيلم
منية قولولها كي قريب يخلاص العام بعتيلي الرفيس
خلاص دوك سيتروتار
لوكان بعتيهالي بكري صح
ماما خليه نشربو بيه الحليب
 أروى أي هنا
ناشف شوية الرفيس ماما
لازم نرجعلها كادو في الطبسي
نورمال لبسة ولا
وين
قولي والله
نتمسخر بيك برك
خولة يخي رحت انا وياك اليوم للافاك
و شفنا لفيشاج تاع السوماستر لول
خولة جابت و تقرا دروا و أنا جبت و نقرا ايكونومي
و وحدة أي في اﻟﭙﻼكار
واش واش قلتي
نشري زوج من هادوك الملاح نجيبهم
والله غير نجيبهم
راسي راه  يوجع
والله يا حكاية الخبز
أنا ﻧقولها عيشة أني مريضة و هي تقول روحي برك
و انا ﻧقول واش بيها عيشة ماشي مالفة ديرلي هكا
حتا أنا شعري في حالة
أروزما ماكاش أﭘﺮاي من زهري
هايا وين راح الخيط
ماكان والو اتمناي حاجة
لعقوبة لميات سنا
يا ماشي مالفة نكبر هكا
راح تكبري حبيتي ولا كرهت
هايا قطعي لاتارت
شكون خيرها
أنا و عيشة
كي تجي تشوفي ما خيرناهاش هادا واش كاين
أنا دارها بيا التروﻧﺴﭙﻮر ساعة و انا نسنا
اليوم ﭘﺮوميي نوفمبر
أنا و عيشة نص ساعة وحنا واقفين لهيه
عيشة علابالك إنت ما تعرفيش ڤاع تكدبي
مالا لوكان جيت انا كنت راحة نقولك ديركت يا منال أم راحين ديرولك سورﭘﺮيز غير ما تقلقيش
أسناي شوية
فريال عيطتتي البارح ولا ما عيطيش
ايه
ايه دكور ﭘﺎسكو عيطتي المرة اللولا قلت لعيشة فريال عيطت قالتلي لالا ﺑﻴﭙﺎت برك
ما قلت والو
أومبعد عاودتي عيطتي ريبوندتلك
كي قلتلها فريال عيطت و راني ريـﭙونديتها قالتلي وعلاش ريـﭙوندتيها
انا حرت
أيا فطيمة
أيا ميمي
واش ﻧقولو يا ليزالجيريان
نطلبو من ربي يارب يفرح ﻟﻴﻜﻴﭗ و يفرحنا معاهم
مازال شهر سواسوا على الماتش
افتحو يديكم للسما و قولو يارب
يارب احفظهم
آمين
يارب بعد عليهم البلا و المصايب
آمين يارب
اسناي
كملي قبل
يارب سدد خطاهم يارب
آمين
يارب اعمي مصر
يارب تبت ڨاواوي
يارب
يارب يجيو يمركيو في لادروات يمركيو فلاڤوش
يارب
يارب ما ﻳقيسش حتى ليبوا
يارب نورهم يارب
و صل اللهم و سلم على سيدنا محمد و على آله و صحبه اجمعين
خلاص بلا عياط يا العـﭭونة
مارانيش عـﭭونة
قلنالك خلاص بلا عياط تهلكي لي كورد ڤوكال
اسمعي يا طفلة
راني راح نروح لهيه و إنت تبعيني
راهي الظلمة هنا
أحكمي
ميمي أدي هادي لماما قوليلها تدوق
ماما هاكي قالتلك سارة دوقي إلا طابت
ايه قوليلها أو طاب
سارة قالتلك ماما أو طاب
هنا سارة كانت تغسل في ﻟماعن تاع النحاس
ليامات هادي مازال شوية برك و يجيو يشوفو أختي
خولة واش راكي ديري
راح ندير كاسكروت طماطيش كوم دابيتود
خولة اعطيني معاك عضة
ماما باش نقيس
بالاكي ﭘﻨﺎزة
شتي و انا راني ندور بالحفا
ايا إنت روحي البسي بليغة ولا أخطيني
ديري بالطاس تاع لينوكس
هاتي هاداك السني
أعطيني ناكل معاك شوية
ماما المرقة مازالت ما نشفتش نزيد نخليها تغلي شوية
خليها
وين راكي ميمي
راني هنا
واش راكي ديري
درتي راس الحانوت
درت إيه بصح ماما ما عادش حار
إنت غير تعيطي حار بزاف
حتى ما عادش حار
ميمي أدي جورنال و روحي امسحي لمرايا تاع لكولوار
تعرفي راجل الثور ميمي
ﻳقولو مارڤ بزاف الراجل الثور
صح
والله
قالك راكد و يحب الحياة الرتيبة
ألورلا
مالا وعلاه ﯾقولو يتفاهم مع المرأة الجدي
و هي ﻳقولو عليها امرأة طموحة و تحب الرجل الطموح
علابالك سارة هاداك النهار رحنا للمكتبة تاع التياتر يبيعو فيها واحد الكتب على الابراج
كل برج الشخصية تاعو و الابراج لي يتفاهم معاهم
روعة و شحال يدير
وعلاه ما شريتيش واحد
ماكانش عندي الدراهم
دوك نولي سارة
ياخي غدوة نصومو
وعلاش
غدوة تسعة محرم
ياه صح
نوضوني على الربعة و نص
واشن وعلاش
الصبح عالستة و نص
واش راحة طيبي مع الصباح
نوجد الحليب
صح ماما وعلاش تنوضي على الربعة و نص
الخمسة الخمسة و ربع بزاف
مالا نوضوني على الخمسة
تصبحي على خير
ميمي شعلي الضو
أسامة ميمي راهي تفيلمي فيك
علابالي بيها
ميمي خلي پورتابلك ترانكيل هبلتيه
واش نخليه ترانكيل
ﻧقعد بلاش
ما راكي تربحي والو
وعلاش اديري هكا
ما تكليكيش
نشا الله تفسدلك لاسوري كيما كانت تقول هاديك لعجوزة تاع البارح
البارح وحدة ﺗقول الكيبورد
شكون يقول الكيبورد
وحدة البارح
واش هو الكيبورد
هي قصدها الكيبوررد الكلاڢيي
أوف ما حبش يمشي
واش لي ما حبش يمشي
لانستالاسيون
اسناي اسناي وقيلا مشات
لالا ما مشاتش
هاي جات إرور
ماما كي تروحو غدوة للشافية جيبونا الزيتون نرقدوه
و ﻧقعدو قدام الشوفاج و نجيبوه و ناكلوه بخبز مطلوع
روعة
بصح لا أمل
ملي باع بابا التوموبيل راح الامل
ماما ما فهمتش الطفلة هادي وشبيها عادت تبرد فوق اللازم
شفتي
كامل لابسين حوايجهم و ما يحسو بحتا حاجة و هي غير تلبس و تزيد و والو
امشي الدراري هادي
حابة نتعلم نخدم بيدي لاڨوش
اون سي جامي صراتلي حاجة في يدي لادروات و جاني الكونترول كيفاش ندير
بصح هاكا العام الجاي باش تكملي
أسامة واش راك ادير
نقص الصوت شوية
أني حاب نشوف واحد اﻟفيديو
ايه خليه يتيليشارجا أومبعد شوفو كامل
أسامة كسرتلي راسي
ربي يعيشك نقص الصوت
وعلاش مسكين
خلي خوك يسمع
لوكان نكتب ﻟﻠﭙﺮﻭف بالخط هادا في الجامعة يدير بيا راﭘﻮر
يقولهم هادي مستحيل تكون تقرا في الجامعة
جامي ﻧﻠقا الحل
ماما مسكينة تقلقت من ﺍﻟقعاد قدامك
عندك الزهر جتيني بعيدة
سينون وريتلك 
ماما مالا مازال ما فطرتيش
والله مازال
قعدت نسنا فيك
هوما راحو و باباك قال ما ناكلش دوك
و ميمي قالتلي سارة راهي جاية
قلت نسناك ناكلو كيفكيف
وعلاش
هوما على قداش راحو حتا ما فطروش
راحو على الوحدة
خولة كلات شوية
بصح ميمي ما حبتش
ماما أعطيني فرشيطة تعيشي
قالولي أي في المسيد دوك تجي
مكاش منها
انا قلتلهم ساعة باش نجي
صح ماما خالد و شاهيناز جايين
شكون
سارة جبنالك حاجة تحبيها
واش
ما عدتش نحبو
من وقتاش
من اليوم
ايه ماما واش كنت تقولي
قال أسامة نسنى قبل نشوف
بابا عطيتني إكستريدنيسونس قديمة تاع جدي ميتة
وين علابالهم بلي جدي حي
هيا خولة
تعاودو تديوها و توليو
لالا رانا رايحين لدسـﭘونسير
ندير شهادة طبية عامة و صدرية طالبينها في الدوسي
كمليلي على خالد
قالتلك خايفين يكون أول محرم نهار الحد
لالا محرم السبت
دوك حتا يكونفيرميو
هادا محرم راح يزيدو يروتارديوه
و خالد و مرتو يخدمو
المهم أنا قلت لنصيرة أعطيلو التوموبيل يجي بيها
مع اللول ما حبتش أومبعد قالتلي أني كنت راحة نمدهالو وحدي بلاما ﺗقولولي
ماما واش دار بابا مع مهدي
قالي رحتلو و قالو نهار لخميس نشا الله نعيطلك
أسما حكات لي راحو البارح خطبو لمراد
لبسو الخاتم ديركت
أنا كنت حاسبة رايحين يشوفو قبل أومبعد الخطبة
قالتلي أسما برونات ازادت في
قدنا
قالتلي تبان شاطرة
و قالتلي مازال ما كملناش مع مراد قالنا سامي مادا بيكم أنا تاني أخطبولي
قلتلها سامي من بكري حاب غير كان مراد جايو في الطريق
مبروك عليهم و العقوبة للبنات نشا الله
ما ﺗقولولي لا فساد لا والو
شوفي هادا واشن
قالتلي خديجة واش تحبي نديرلك
قلتلها ما ديري والو
قلتلها إلا حبيتي شوية ﭭﺎتو ساك للجوري برك
يا ماما باردة
بردت
والله ﭘﻮرتون سخنتها مقبيل شوية
قلتلها أوﻧﭙﻠﻮس نتي كريمة و حنا نستاهل
قلتيلها ماما بلي درنا هادوك ليكورني
ما قلتلهاش
قالتلي قولي لحسام العقل معاه و الجسم مع خاله
كل ما طلع راسك تخيل بلي  خالتك  قاعدة لهيك
كيما متلا بوتفليقة كامل يحبوه
تسمى ولا مشروع و شرعي
دوك وعلاه راكي تفهمي في أسامة
هو قاللي نحب القانون الدستوري
أسامة وعلاه غلطت و قلتلها الهدرة هادي
أنا قلتلها ﻟﮭﺎ عندي ست شهر
بصح هي ما تنساش
تروح دير البحت و تجي
أنا هاديك الخطرة قلتلها واش معنتها قانون عام و قانون خاص دارتلي كور
راني نرﯾڢيزي فيهم لحوايج هادوما پارسكو قادرين يجيو في الكونكور
نشا الله ربي يسهل
خولة إنت وين تجوزي
في نزل المالية
الضرايب
لالا أملاك الدولة
ما عطاوكش الكوﻧڢوكاسيون
إنت عاطف أو رايح ﯾجوز السمانة الجاية
الكوﻧڢوكاسيون تروحي تجيبيها وحدك من عندهم
قول والله
روحي جيبيها واش فيها
السمانة الجاية
أسامة قول لعمر يسقسيلها
أو سيبون السمانة الجاية
غدوة ويكاند
لالا هو سورمو يعرف كاش واحد يعيطلو برك پار تليفون
شفتي لوكان اديت النيميرو تاع هاداك لي يسكن في داغوسة
هبلتي ؟ هبلتي ؟
زعمة التلاتا يجوزو
مالا وعلاش داو دوزوﻧڢلوﭖ في الدوسيي
أنت و أسامة سور في أملاك الدولة تاع الطارف
ايه  الطارف
و ﯾجوزو يومين
أكتر من الباك خولة
و كاين واحد تاع الجماعات المحلية
ايه الولاية
بصح هي مسكينة ما حكموش عليها الدوسيي
خولة نتي وقتاش دﯾﭙﻮزيتي الدوسي ما شفتيش
نهار رحنا كيفكيف
وقيلة جوايه لواونز
المهم عاطف قالي ﯾجوزو في جامعة سيدي عاشور
أواه مانظنش لومام كونكور
حنا هادا قالو ﯾجوزو في الجامعة تاع الطارف
ياخي كنت معايا سارة
لالا أنا ما سمعتهاش هادي
أنا راني في أملاك الدولة الدومان ماشي الضرايب
أيا خولة أرواحي أقعدي معانا شوية
راني حتى أنا درت بريك
أسامة  ما جبتش حبال ملاح
وكيفاش نعرفهم انا
قاعدين ما يهدرو والو
ماما أرواحي أقعدي نتي تاني
راني جاية
نكمل نمسح برك
يسحق المموار هادا في التام تاعو
و يقدر يلقا ميموار كامل كيما التام تاعو ماكاش منها هادي
والله ما علابالي أسكو يسحقو كامل ولا كجزء برك
شكون هادا
نادر
نادر هاداك نادر تاع الصح
وعلاه أسامة
يعجبني مربي
مايديرونجي حتا واحد خاطيه
عاقل صح و ناس ملاح
الحمد لله انا نعرف غير الملاح
بصح انت ماشي مليح
راني نتمسخر برك
ماشي مشكل
يسكن هنا
ايه خو خديجة بنت السرڢيون جنرال تاع الليسي
ماما علابالك بلي عندي تأثير على الناس
ماما بلال دخل للسونتر راه يقرا؟
وحد الطفلة أوسي
صبيحة تاع عزابة
ياخي حكيتلك عليها
هاديك لي جابتلي كادو في اللخر تاع العام
هديك الخطرة قالتلي ما ربحتش الكونكور تاع الماجيستر
قالت أستاد ما علاباليش واش ندير
قلتلها تعرفي المدرسة العليا للعلوم السياسية
فهمت بلي ما تسمعش بيها مام پا
قلتلها روحي جربي فيها
راحت جوزت و جابت ليكري
عيطتلي و قالتلي أستاد راني ربحت في ليكري بصح مازال لوغال
يا أستاد راني خايفة بزاف
لوكان يسقسيوني بالفرونسي نقولهم  جونسي-ﭘا  و كون يسقسيوني باللونقلي ﻧقولهم أيي-دونت-ناو
قلتلها غير روحي
قالت : رحت ماتوا عليا بالضحك سورتو مع لاكسون تاعي
بصح ربحت في لوغال و راح تبدا تقرا هاد ليامات
قالتلي تاني راني لقيت ﭘﻮست في لاﭘﻮست
أسكونقدر نقرا و نخدم
قلتلها ما تقدريش
وعلاش كليتو
تاعك
ماشي تاعو
 خويا ما لازمش تكون أناني انت كليت منو الصباح
و هوما ما كلاوش
ايه و مام كلينا واش فيها
مالا ربحت
أنا والله ما كنت مديتها فيها ما كنتش حاطتها فور
هي لاباس بيها بصح ظروفها لي ما ساعدوهاش
شكون صبيحة
صبيحة لي عاونت خولة باش تماركي في الجامعة  تاع عزابة
دارتلها كلش مسكينة
وين جاية هادي المدرسة العليا للعلوم السياسية
ألجي
وين في ألجي
في بن عكنون
و كاين لانترنا
بيانسور
يقبلو غير شوية برك 
ربي يسهلها
شفت كيفاش والله واحد ما علابالو وين يعيطلو رزقو
وعلاه ما قراتش هنا أسامة
ما عندهاش الحق هي ليسانس علوم سياسية سيستام كلاسيك
مالا ما فيهاش ﭘيستون أسامة
ماستار برك
بصح إيكول ناسيونال
المهم تقدر تدير الدوكتوراه أومبعد
الماستار خطوة برك
لاڢونتاج تاعهم هوما لي يماركي ماستار نورمال يكمل دوكتورا
مضمونة كوا
سارة شفتي وين تكلاسيت في ليكزامان تاع الفرونسي
واش معنتها
يعني أنا فور
جامي كلاساوها
نروح نقري ديركت
صح
لالا نتمسخر برك مازالو ما كوريجاوش مام ﭘﺎ لاكوﭘﻲ تاعي
روح تلعب على روحك
ما نعرف ولا يكفيني الوقت نزيد نماركي طاليانية
فرنسي و أوﻧﭭﻠﻲ  يكفيو
ما فيهاش تاست
والله لوكان نديرو تاست الغاشي ﭭاع يخرط
الناس ﭭاع تجيهم لاﭘﺎي غير انا
ماما أنا دوك نسنا في دراهم لابورس و ما نسناش فيهم
سارة شحال لابورس تاع الماستار
سارة اديتي  بورس
عندها قرن
أنا والله ما عطاوهالي ولا بلاك نحاوهالي
لالا ما ظنيتش روح ريكلامي على روحك
راكي تقوليلي كيما هاداك لي قالولو خلص زوج ملاين ولا نسيزو الحمار
باع الحمار بخمسميا و زاد مليون و خمسميا و راح عطاهم لهم
وعلاش لڢواياج لباتنة بخمسميا
علابالك واش قلقني كي روﭘﻮرتاولك لاسوتنونس
غاضني الفطور في الريستورن
وعلاش إنت كنتي دايرة في بالك  يشريلك حمص و يعرضك معانا لريستورن
بيانسور
لالا كان ناوي يحطك انت عند اﻟﭭارﭭﻮتي و حنا نروحو لريستورن
واش أسامة حنا رانا رايحين معاك كاين لي تتهلا فيهم و حنا لالا
أعطيني السكرية
ميمي مدي لماما السكرية
ﺣقا ليكنترول في فيفري
اليوم ريحت أنايا
واش معنتها
وعلاش يعني
نورمال
خفت يجيوني مع لاسوتنونس
ايه
بصح المرة الجاية واحد ما يروح معاه يروح يسوتني و يجي
و الحمص ؟
يجيبهولك في قزديرة
بيلي قالت درتلو اﻟﭭﺎتو و شريت الشيكولا
الشيكولا تقدر  تخبيها
و هاد الحلوة لي درناها أسامة ناكلوها
ياخي طماعين
و تقدري
وعلاه ما نقدرش
حلوة
وعلاه أنا راح ناكلهم علا ضربة
خبيوهم منا على تلات سنين نشا الله نخدمو بيهم
كي يسوتني نمدوهم للجيران
عيطتلي منال قالتلي سارة ما روحتيش مع أسامة إيه مع حسام هي تعيطلو حسام
والله انا الصباح رحت نقرا فوق القلب
والله تفكرت جاني البكا
كنا ﻣﭙﻮوﭭﺮاميين حاجة و ماصدقتش
و انا محبس البوس على جالك
وعلاش وليت
نسيت لاكارت تاع البوس
ستر ربي لي وليت
مزية تاع صباح
كي رحتلها قلتلها شوفي واش درتي صباح قريب راح عليا البوس
ركبت و الطلعة ماشي بلاكارت و إنت تجري فيا مالصباح
ام يكدبو ﭭاع يركبو
قال له طلحي هاداك النهار يعني قدرك يسوى
هدا هو
يرخسك انتا ما تطلعش
يعني دير قدر لروحك هادا والو
تلطاش نلف فنجان قهوة ما تشريهلوش
أوﻣﭙﻠﻴﺲ أسورانس
و انا واش ريحيني حبطت غير باللعقل
انت
قلت صحاباتي ما يحبوش ﯾقوﻟﻮلو ما يحبش يحبسلهم
أصلا هوما ما يحبوهش
لالا طاعون ما يحبوش يهدرو معاه
أنا وحدة نكرهو
هو الشوفور تاع العام لي فات 
ايه
لالا وحداخر
ماشي كيمو
كنت نقول لك حبستو على جالك كنت عمبالي راك جاي
قلتلو حبس دقيقة راهو جاي
لالا ختي نخدم
و انا والله ما فقت مع روحي قلت اياه دوك يروح البوس على أسامة
يا ربي واش دارلي مع الصباح
البنات ﭭاع حكاولي ميمي مسكينة  لي نطلع معاها تحكيلي وش صرا
علابالك مت بالتبهديل دارلي حالة لولاد قعدو غير يخزرو فيه قالولو واش قالتلك
مت بالحشمة
خدام عندك انا جايتني مع الصباح تفسديلي فالنهار تاعي
مكاش منها
أقسم بالله
هاداك اللي يسوق
حبسي
والله كيما قلتلك
لوكان انا ﻧقولو كاش ما هدرت معاك
والله ما هدرت معاه
انا ما قلتلكش نص ساعة ولا ساعة دقيقة وحدة
علابالك على قداش يوصلهم للبوني السبعة و عشرين الكلاب مازالو يدورو
ليزاجون مازال ما جاوش
هاداك النهار قلت لعزو يخاه السبعة و عشرين مازال الحال
قلتلو أرواح معايا للاكافات نشربو قهوة
بصح كيما علابالك عزو مازال دراري
قالي لالا ها نروح نحكم بلاصا في لانفي
قلتلو منك صح مازال مام ﭘا ما حلوش
صح نوصلو قبل لاجون
بصح صح ليزيتوديون  تاع مدسين عندو الحق
قالي عزو نوصل على السبعة و نص ﻧﻠقا نص لانفي محكوم بالكراطب
واحد المرة أسما تاني ماما صرات لها
يخي هوما أوسي في حجر الديس قراب
 في عشرين دقيقة توصل
و كان البرد في الشتاء
جات هي راحت و قفت قدام لي بلوك وين نقراو
و الحال البارد
و لابسة الشاﭘﻮ و الظلمة علاجال السحاب
جا عصام موراها قالها والله حسبتك لاجون
هاداك الشوفور تاني كان يوصلنا صاروخ
و يحطنا في وسط لوطوروت
ﺣقا ماما هاديك لي وصتيني نسقسي عليها ويدة راهي تسلم عليك
واسمها
والله ما علابالي
ويدة تهدر غير معاك انت
تقرا مع ويدة اخت نورة
ايه
ايه حالة
الصباح برك جاتني في البوس قالتلي
قلتلها الخطرة الجاية جيبها معاك
تبهديلة جيبها نتا وين تجيبها هي
جيبوها نتوما
روح انت مع البنات وجيبوها
نعيط لزهية وﻧقوللها عرفت بنتك تقرا هنا ساعة ساعة وتجي مع البنات عندي هنا
هوما لافامي طورش
ماما جابتهالي بواحد الطريقة
ماما كلش فيها شباب
مع الصباح هادوك ليروترتي كامل ديفرونكوفون كانو يحكيو قالو هادا سيتان ڢيرجينيان أنا قلت واش معنتها هادي
حتى أومبعد فهمت يعني ورجيني
أسامة صح سلو كانو عايشين في النورڢيج
ايه سلو نعرفو بصح ما علاباليش
شكون هادا لي كان في النورڢيج
واحد المرة قالو لقريعي واش بيكم وليتو
أمينة بواسطية ياخي شفتيها شعرها خفيف بزاف و رطب
ايه نعرفها تقول  شنواز
و خواتات ربيعة و مرة خوهم قطعو شعرهم بواحد لافاصون ألامود
من القدام  يجي قصير أومبعد يطوال دﯾﭭرادي
قلتلها آه أمينة لوكان تعرفي واش يصرا لوكان نقطع شعري هكاك
ماما سورتو لوكان نعرق
يطلع وحدو
تولي تشبه لرونالدينيو
قاللك كريستيانو رونالدو راح يخرج لالبوم اللول تاعو
واش
صح صح
ايه قالك بدا يغني
ماكاش منها
شكون رونالدو تاع البرازيل ولا البرتغال
لالا البرتغالي
لي يدير ﭘﻮبليسيتي تاع هاد أندشولدرز
أسامة أرواح نسقسيك الثلث الاخير من الليل وقتاش
احسبي وحدك
دوك ﻧقولك
أحكمي الوقت من الادان تاع العشاء حتى الادان تاع الصبح و اقسميه على تلاتة تخرجلك
وعلاش ما تقوليش
احسبي دوك تخرجلك
شحال شابين
شحال في عمرو سارة
صغير بزاف
هاد لعام جوكروا ﯾجوز البي-أو-م
ضحكني هاديك الخطرة قالي عطاتني لستادة تاع لوﻧﭭلي الورقة قلتلها مدام حفظت و نقلت و بوجيت و ديت تمنية
سور يهدر كيما اختو
مهبول
باباك خرج
قالي يزير في لانوت
شكون زياني
لالا ناجي
و زاد قالي الاستاد مباركية بلاك منو هاداك الأستاد
قلتلو استاد وقتاش نسوتنيي قالي اصبر شوية
محبش يعطيني دات باينة
و زياني البارح كي قلتلو قاللي ماتقلقش روحك
تسوتني تسوتني
قاللي نديرهالك لوكانز ولا لوساز جوست اﭘﺮي ﻟﻴﭭﺎكونس
علابالك واش قاللي
 أنا عطلني الاستاد لاخر مسافر ما قاليش ناجي
يبينلك بلي حتى هو ماشي متفاهم مع ناجي
من تم فهمت الحالة ساڢا ﭘﺎ بيناتهم
زدت كي هدرت مع الاستاد بن جديد قاللي بلي الاستاد زياني قالو أني هدرت مع ناجي و نشعني ماحبيتش نزيد نكتر
و انا ماقاليش نعيطلو قاللي عيطلو وحدك
أﭘرامو زعف كي عطاه كلمة أومبعد دار في حالو
تآمن أسامة خويا انا هداك الأستاد من الدقيقة الاولى ما عجبنيش
انت كنت دايمن تقول مليح و كلش بصح انا ما رتحتلوش
ديجا وعلاش الناس ﭭﺎع يكرهوه
مكاش منها
صح كاين منها
مكاش منها جانتي و الناس ﭭﺎع يكرهوه
مكاش منها
ليزيتوديو  و مايحبوهش
مالا وعلاش خيرو
ماعلاباليش بلي لوكاندرور هو لي يخير ليمومبر تاع الجوري
الحق هو لوسول لي خيرتو انا
شفتو هكا قلت هادا دوك يعاونني قاللي انت صاحبي ما تتقلقش و حطني برك تمتم نديرلك الراﭘﻮر
ميمي  أعطي لماما  البقراج
صافي انا دوك فهمت بلي زياني تاكل على قاوي و ماشي تاكل على ناجي
لوكان غير يجيك قاوي
حتى أنا حابو يجي هو
متمكن و اختصاصو و حتى لوكان ينتقدني ينتقدني بحوايج نستفاد منها ناجي ماشي اختصاصو ﭭﺎع يجي ينتقدلي الغلاف و ترقيم الصفحات
وين راه الطاس
هاهو
وين
باش ندير ليتود تاع الديالكت
و من دارنا
ماشي غير انا
مالا
خدمة لينا كامل
كل واحد في دارو
وين تحب في الدار ولا في أي بلاصة
واش بيك ميمي
والو
راهي زعفانة على ﺍﻟﭙﻮرتابل
عندها الحق
انت تاني قرقشتيها
واش قرقشتها واش قلتلها
قلتلها أف عليكم
حبت تديه تديه على روحها
واش بيك عينيك حمورا كنتي تبكي
لالا راهي نورمال
الحمد لله شبعت
الا حبت تعطيني الدراهم و تدي هاداك النوكيا تدي على روحها
و تعطيني لحمر ندﯾﭙﺎني بيه
او مكسر
تاع الصح
صح راهو مكسر
خردة كل مرة يسكت
كل زوج دقايق يطفا
العشية راحة ندير خفاف
شوف البنات الشاطرات
أنا العشية ندير بيك ولا بلا بيك
خولة وراتلي حورية وحد لافاصون باش تسربي القهوة
قالتلي كي يعودو يجيوك ديريها لهم
كيفاش
قالتلي ديكور جديد
قدام كل واحد تحطي سرڢيات و كاس تاع الجو و الفنجان تاع الحليب و الفنجان تاع القهوة كامل قدامو فارغين
ميمي شوفي مسابقة لتوظيف أعوان اداريين
علابالك عون اداري پوست حابط
تحت متصرف اداري
صح
و زيد علابالك واش
نسيت واش كنت راح نقول
سارة اعطيني الباطا تاع السكر
و السكرية وين راهي
اداها بابا
ميمي واش ديرينا لفطور
ما علاباليش
وش قلتي ديرينا ملوخية
سارة شفتيني ندومنديلها لميمي حوايج واعرين
نورمال نديرها
بصح ماعندناش ملوخية
أياه مشمخ و انا حاطة پورتابلي فوقو
عندها ايامات حكات لي فريال زردازي على بن سبع
ياخي حطها مع أنيس
و أنيس من ساكا
قالتلي علابالك واش يعيطلنا
يعيطلنا ليزانديجان
أياه وعلاش
يـﭭصر برك
أصلا هو يموت على الطوايش
قالتلي صباح حتى هي العام لي فات لونكادرور تاعها ﯾقوللها بركاي ما تهدري زعما كيما صحاب عنابة تاع بسباس تبقاي تاع بسباس
الخبز مسوس
ما نضنش
حتى الكوكاكولا عندها وصفة سرية باش ادير الكوكاكولا
و هادي فيها هدرة
علابالك واش درت البارح نسمع فيهم كلاسيكو كلاسيكو قلت لأسامة أسامة هادا كلاسيكو جديد
قاللي كل عام كاين كلاسيكو جديد
وعلاه كل عام يدير اكيب جديدة
لالا الكلاسيكو هو الماتش تاع الريال و البارصا
تبهديلة
ايماجيني غدوة فالبوس قلتلهم واش ربح الكلاسيكو هادا
يتقعدو بيا حتى يخلاص العام
هو ماتش تقليدي
واش بيك سارة هادي انا و نعرفها
تآمني جامي سمعت بيها
حسبتها اﻛﻴﭗ
ربحت البارصا تروا ان
أعطيهالي سارة دوك وين جبتها
راﺣة نقول لك حطيها أومبعد اقرايها
مالا حطي نتي تاني
نحطها ايه
وين راح أسامة سمعتو دخل
راح للجامع
راحت سارة تقرا في الصالون رفد مونتوه و خرج
سور راح للجامع
ﭘﻮرتون العشا مازال عليه ساعة
وعلاش زعف
كان حاب يرقد في الصالون جات سارة تقرا ماحبش
وعلاه ما راحش رقد في البيت
قلتلو ماحبش
نحكم ماما نديرلها كيما اديرلي سهير
لا تعيطي لا تسقسي
شحال نكرهم لي يديرو هكا
شوفي سهير الخمس دقايق اللولين من اللاﭘﺎل تاعها كامل و هي تلوم ﺗقول نكوﭘﻲ في وجهها
ماما كي تعود في درا جدي ترهننا ﭭﺎع
باي باي
ماما واش راكي
باي باي
كرهت منا تاع الصح
اليوم هادي
كل يوم
كل ما تروح لدزاير هكا
عام كامل و هي معاكم خلوها ترانكيل
توحشتوها
بيانسور
كي راحت النهار اللول توحشتها
غدوة نعيطلها و نديرلها لغنية تاع أمي كم أهواها
كنتي معايا ميمي نهار قاللي هاداك لي يبيع في النونورسات تمن سنين وأنا نبيع فيهم ما فهمتش واش يقولو
قلتلو يقولو أمي كم أهواها و أشتاق لرؤياها
قاللي المرة اللولا لي فهمت من فمك دوك
شكون لي شرا النهار
بابا
زعمة جبتو باش تشوف خولة المسابقة
تبانلي ما تعنيهاش
علابالك بابا العون الاداري تحت المتصرف الاداري حاجة حابطة
العون الاداري يقبلوه بالباك نورمال
المتصرف الاداري قادر يولي رئيس دايرة فاسيلمون
الناس لي عيطولك
ايه
ايه امالا عيط هداك السيد
شكون
هداك تاع المحكمة بلاك عيط
لالا أﭘﺎل قديم نهار عطيتو النيميرو قاللي اسنا نعيط نتأكد
بابا ما عندوش ليزاﭘﺎل بزاف علابيها ﯾقعدو
علابالك اليوم ما شربتش الحليب حسيت روحي ساڢا ﭘﺎ
كي الدخان
حسيت حاجة خاصتني
ساعات نحب ناكل حاجة وحدخرا
واش ﭘﺎركزمـﭘل
حاجة لي جات
والله ما عدت نحبو بزاف
و التون
ايه التون بلاك
اﻟﺸﻴﭙﺲ ماشي مليح
الجو مضر بالصحة
الحلاوي أكتر
أنا سيبون وليت نكرهم
وعلاش هادا
أنا نشوف المسلسل أومبعد نجي نغسلهم
نشا الله
أنا نمسح الطابلة ونجي نقرا هنا
على بالك شوفي دوك يجي أسامة على التمانية يقول نرقد و يقول لي طيري 
مالا نطير من دوك خير 
باش ما نتضاربش معاه 
سارة باش تروحي لليون بزوج ملاين و خمس مية 
بالصح واش معنتها ابتداءا من 
إيه لي يروح يروح لپاري ولا خليك 
اونديري مارساي رحتي لها 
أوﻣﭙﻠﻮس بلاد وحدة روحي لمارساي أومبعد جوزي لپاري 
قلت لنصيرة 
قالت لي نعيط نسقسي 
ما فهمتش أنا هاد لاتكنيك 
راه يعيطوا له التسويق 
واش الفايدة كي تجيبني و ما نشريش 
بالصح قادرين واحد اخرين يشريو نورمال 
ما نعرف أنا وحدة من الناس نكره هدي اللقطة 
داخلة في التسويق سورمو 
بالصح ما رانيش فاهمتها 
بالصح والله ما خسارة تطمي هكا اون سوم و تروحي بيها ڢواياج سمانة ولا 
بيانسور 
شحال تسقام روحة ﻟﭙﺎري متلا يا سارة 
لالا بدراهمنا 
و انا وين على بالي 
سقسي صاحبتك يا سارة 
شكون منال 
يماها نادية 
يا صح منال كانت تم 
لوكان جيت  منال نوض نبكي 
حتى هي قالت لي تحبي تاكليه 
عيطت لي رابحة 
تعلم اليوم لقطة جديدة 
راحت ماماه خرجت و خلاته عند الجارة 
و هي عندها دراري قعد يلعب معاهم 
كي ولات ماماه قالت لها عاد يعرف يقول ماما يعيشك 
والله العظيم 
تعلمهم و جا 
قالت لي و يموت على يكوپي 
قالت لها خديجة إيه مالة يخرج حاجة 
شفتي واش قالت لنا داخل في الكونكور 
علم النفس المرضي موديل تاع عامين 
مازالوا عندك ليدوكيمون 
إيه مازالوا عندي 
في علم النفس المرضي قالت لنا ركزوا على لونفون 
ابان عاودي اقرايهم 
راهم يجيبوا ليزونفون للرازي 
بيانسور 
سبيطار الأمراض النفسية و العصبية 
لالا الامراض النفس وعصبية 
مالا لقيت بنات أنا كنت نقرا في لاليست تاع الماستار قاعدين يسقسيو فيا واش دايرة ﺳﭙﻴﺴﻴﺎليتي قلت لهم كلينيك 
قالوا لي صح هي ميدسين بالعربية 
هدوما جدد 
إيه مازالوا دوزيام اني 
 يسقسيو كيما كنا حنا قبل 
قالوا لي واحد الموديل ما فهمناهش 
قوللي على واش يهدروا 
على الموديل تاع خريبوط 
إيه هو 
عادوا يكتبوا لهم في لافيشاج نفس وجسدي 
شفيتي كي قالت واحد الجوغنليتست فرنساز لبوتفليقة راك أقصر ﭘﺮزيدون 
قال لها هو أنا أكبر من نابليون بونابرت تاعكم بتروا سنتيماتر 
على بالك بلي هو أقصر ﭘريزيدون دوكا 
بوتفليقة في ﻟﻴﭙﺮزيدون كامل 
إيه 
شتي حتى بن علي قصير ڤاع 
لالا 
والله أقصر مني 
يبان غرون-دو-تاي 
تحكيو على زين العابدين 
زين الهاربين 
أنا شفت وليد القدافي 
سلمتي عليه 
أنا لي درت له واحد العرض 
إنت منك ليه 
إيه تاع أنفورماتيك 
خدمتيه انت 
خدمنا جو و انا 
بوتفليقة شفته هنا 
في عاشور 
كي رحتي سلمتي عليه 
إيه أومبعد درت له من اللورة زدت سلمت عليه ولى ضحك معايا هو 
لوكان سقساوك انت 
واش نقول لهم عجبتني يد الرئيس تاعنا 
واش هدي يد الرسول 
قال لهم أنا ما نفهمش المهم جيبولي عالم ولا شيخ يقنعني بالأجوبة هادي 
جابوا له واحد الشيخ كبير 
قال له بين لي بلي ربي كاين و انا ما نامنش بالقضاء و القدر 
كيفاش تقولي هدا العبد مقدرة له يصرا له كيما هكا و  ما علاباليش 
و بين لي  كيفاش ابليس مخلوق من النار و يتحرق في جهنم بالنار 
هدي فهمها لي 
مالا جاه واحد الشيخ ضربه بكف عوجله فمه 
قال له إيه ماقدرتليش علابيها ضربتيني بكف 
قال له هدا هو الجواب تاعك 
قال له كي ضربتك واش حسيتي 
قال حسيت بالوجاع 
قال له وري لي الوجاع تاعك هدا 
قال هكاك ربي سبحانه نامنو بيه بالصح ما نشوفوهش 
و السؤال التاني 
اسكو انت البارح جاك واحد و قالك راك رايح تتضرب بكف 
ولا عيط لك واحد و قالك راه فلان رايح يضربك غدوة بكف 
قال له هدا هو القضاء و القدر 
والسؤال التالت 
قال له وجهك من واش مخلوق 
قال من تراب 
قال يدي أنا من واش مخلوقة 
قال من تراب 
قال له يدي من تراب ضربت وجهك لي مخلوق من تراب 
قال له هكاك الشيطان مخلوق من نار و يتحرق في النار
شفت كاين ناس يقتنعوا بحاجة ساﻣﭙﻞ هكا و ينورلهم ربي بصيرتهم
و وحداخرين  كي يجيبلهم واش يجيبلهم ما يقتنعوش
صح العبد كي يدعي ربي ربي يغيرلو القدر تاعو
و يقولو الدعاء يغير القدر
المهم ربي يهدينا برك و يصلح حوالنا
و يقولو تاني الدعاء يكون طالع من الارض و القدر هابط من السماء و قد ما يكون الدعاء بزاف يغلب القدر و يبدلو
ربي ما يعدبش العباد على الدنوب و انما على الجهر بالدنوب
دايمن  كي نديروا الدنب  أومبعد ندعيو ربي يغفرلنا و هداك  لي ما يتغفرش هداك لي يجهر بيه و يزيد يجهر بيه تاني 
يقول له راني درت و درت 
مالا دوك ياو عادوا يصوروها و يبعتوها 
ليدو  قالت لي هاداك النهار  كانت قاعدة في البوس و دراري قاعدين يحكيو قال والله دار عمي فلان خليت له فيها غير الحيوط 
مالا صاحبه ويتقعد به
إيه  يزوخ بيها و أوﻣﭙﻠﻮس يحكي على طول صوته في البوس
نشفا عليها كنت صغيرة كي دخلت نبيلة عروسة كانوا ولاد تركية يروحوا عندها و أنايا  معاهم 
نهار كامل وحنا عندها ما نروحوش ڤاع من عندها كانت عندها سكرية تاع زجاج كبيرة كسرناها لها 
احنا تاني وليد عمي كي كان صغير ما يحبش يجي عندنا ڤاع 
خاطر كي يجي لازم يقعد في بلاصتو يشرب حليبه ولا يتعشا و راه قاعد حتى يروح 
ديجا تنحي سباطك من الطريق هدي الأولى 
و تربع و أقعد 
بالصح في دار عمي الكبير صايب غرضه 
تعرفي بنت عمي هاديك المريضة بعينيها عندها وليدها كبير على ليدو بعامين 
كي تكون جاية عندنا و جايباته هي تجي داخلة للبلوك تاعنا و هو يدير حالة بالبكاء و يقول لها نروحو عند لخرين 
لدار عمي الآخر 
هدا الطريق تدي عند دار لوسي و هدي تجيب لدارنا 
دايمن تقول لي جبته نكركر فيه 
أنا نكره الدراري كي يكونوا طايرين يروح للتيليفزيون يروح لكانابيات 
 كي يجيو الحاجة اللولا يروح للصالون وينحي ليكوفر بونكات و يهبط المخايد في الارض 
و المشكل يماه ما تقولوش أقعد ڤاع 
و كي تتقلق ڤاع توقف تضربه قدام الناس 
أنا ولادي مربيين كي نديهم معايا يقعدوا عاقلين و كي يكون باباهم في الدار ما يتبعونيش أصلا 
شفتي نبيلة مسكينة ولادها مهبلينها حتى في دارها مرضوها 
زيد هوما على راس بعضهم 
قالت لي رحت لها قلت لها مدام حبيت نخدم على التام تاع مريم 
قالت  لي  لالا هداك خدمة تاع ليسانس 
قالت لها واش رايك  لوكان ديري بيبليوغرافي 
قالت لها مدام واش ندير أنا 
خلاص أنا في بالي سايي 
قالت لي كنت نهدر مع غوالمي كي  قالت لي إنت راكي رايحة تخدمي مع باباس 
قلت لها إيه مع باباس من وقتاش 
بالصح واقيلة فينالمون صح رايحة تخدم معاها 
راهي تخدم مع مريم 
إيه 
و مريم دارت دكتوراه
إيه 
جوكروا دوزيام ولا تروازيام آني 
دوزيام آني 
مهم راهي تما إيه 
هكاك في وجهي أسما 
اسمحيلي  جازت بين صباعتي 
يا حسراه يا انتيا ما  درت لك والو
لوكان أنا لي درتها يا حسراه 
لوكان راهي قلبت الدنيا  
مازالت الدنيا ﻣقلبة عندك 
مالا أنا البارح كنت نسڤم في فراش سامي و نعيط على طول صوتي يما وين راح السيرشارج-كونيتيف
ايماجيني على طول صوتي 
و أنا تما عيطت لي كنت قاعدة نقرا فيه 
ما جبتلناش التصاور  نشوفو مريومة كيفاش دايرة 
كي نجيب اﻟﭙﻴﺴﻲ انتوما ما تجيوش 
إيه مريم نسيت اصلا الحكاية 
ما قعدت غير حكاية 
أياه  تيغيوارت لبست الحجاب 
إيه  راحت للحج 
لعقوبة لينا نشالله 
صاحب أسامة خويا صغير قد ميمي محسوب راح دار عمرة 
حتى ميساء 
إيه لالا لالا 
سي 
أنا  صح على بالي بلي راح تروح بالصح ما علاباليش بلي راحت سايي 
قالت لي ميساء غير دزيريين لي يروحوا كبار 
قالت لي كي يوليو عشرين طونبيل يرحبوا بيهم و كي يجيو رايحين يروحوا وحدهم 
قالت لي غير في دزاير لخرين كامل يروحوا صغار 
على خاطر قراب 
مرت عمي راحت للحج تحكي لنا 
قالت لنا سقساتني وحدة مصرية وعلاه انتوما تجيو كبار 
مرت عمي قالت لها حنا كي نكبرو ولادنا و نزوجوهم و نتهناو كل واحد في دارو نتلهاو برواحنا 
مام حنايا الدزيريين في اعتقاداتهم الحج غير تاع الكبار 
شوفوا الألو تاع عايشة 
 من بعيد قبل ما يوصل ﺍﻟﭙﻮرتابل لودنها 
واش هاديك الكلمة لي قالتها 
قولي صح 
هداك النهار جيت نعيط لها نضحكها ضحكتني 
قلت لها واش راكي 
كنت نحكي مع يماة منال في الفايسبوك لقيتها كاتبة شكرا 
ديجا شكرا ضحكتني 
كتبت لي شكرا يا برشوش بنت البكوش 
راهي بدلت عيشوش و كتبت رشروش 
على بالك مت بالضحك 
و جيت نشوف لقيت الغاشي ڤاع يخزر فيا  السيبار 
شفتي بن سبع واش عطاهم ﺗﭙﻲ 
شكون هدوك 
تاع الريزو 
كي شغل يديروا دو-ديداكتيسيال 
هي اصلا اصلا ما فهمتش ديداكتيسيال 
كي شغل يتعلم واحد كيفاش  يتعلم حاجة 
هو قال لهم ديروهولي ﺗﭙﻲ 
واحد ما يعرفش أﻟﭭﻮريتميك يقراهم يتعلم 
يعرف 
يفهم 
و كي يكون لي ر اح يديره ماشي فاهم 
إيه وعلاه قلت لك واع مالا 
ماشي  ساهل  
واش هو لي ساهل 
لالا حتى حاجة 
بالصح لاﻟﭭﻮريتميك أكتر 
يا جماعة وعلاه و حنا وعلاه ما قراوناش أﻟﭭﻮريتميك 
نورمالمون ليزوﭘسيون كامل يقريوهم لاﻟﭭﻮريتميك 
وين راح يقسم روحه هو مسكين 
وعلاه ما يقريوناش في لونفي 
مسكين 
ابابابا 
قالت لي فريال الصباح نمته قال لي راني نموت عليك كي بنتي 
بينسور  فريال بينسور 
واش أحوالها 
راهي الحمد لله 
عندي ايامات قعدت نخمم قلت شوف سبحان الله 
ربي سبحانه كنا لهيك 
كنا قاعدين نحكيو على ليزوﭘسيون 
قلت لها واش خممت فريال اديري 
قالت لي والله ما علاباليش 
قالت لي كيما ريزو واش نديرو بيها 
صراحة أنا ريزو ما نخممش فيها ڤاع 
المهم شوفي واش دارت و ماعيات غير هي لي دايرة ريزو 
بونجور ساڢا 
ساڢا 
صباح الخير فريدة ساڢا 
حقا تقدروا تعيطوا لي في جيزي و في موبليس 
راني شريت شارجور ستاندار 
حطيت فيه لاﭘوس موبليس 
واش بك ما عيطيش البارح 
و جبتي لي واش قلت لك 
والله نسيت 
مالا موراها تسمى نميمة هكا 
عجبني واحد المساك راحة نديه 
نحي يدك 
قالت لك منال حنونة النهار عاد قصير 
أنا ما نقدرش نجوز 
و انا 
و على شحال تكملو انتوما 
قالت لي خديجة تكمل على الوحدة جودي 
أنا الخميس ما نروحش للوكور تاع مسلاتي 
شوفوا يا جماعة العينين هدوما تاع ديتو دسيزيون بلاما تسقسيوني 
و انا ما ديتوش رايي ابان ما رانيش داكور 
نروحو بالجمعة 
الجمعة أنا راني في الطريق 
أسما اخطيني بركاي مالحـﭭﺮة 
أسما اخطيني بركاي مالحـﭭﺮة 
 راهي ﺗﺤﭭر فيا 
نورمال ما عنديش كريدي لازم نفليكسي عندي ستة آلاف نزيد عليها من المصروف تاع غدوة و سيبون 
راح نموت بالشر اليوم ما فطرتش 
 حتى أنا ما فطرتش كلينا لوبيا حنا في الدار 
مليحة الريحة هدي 
الريحة الأخرى خير منها 
بالصح لي من هيك هاديك لي شريتها من تونس 
هدي 
إيه هاديك مليحة  تشبه للريحة لي جابها بابا من فرنسا 
هاديك الزرقاء لي القرعة تاعها زرقاء 
والله ما عرفتها و خلاصت هاديك دوك 
إيه يا حسراه يخي بعتت مرت عمي مسعود زوج قراعي وحدة ليا و وحدة ليك 
إيه أومبعد أنا مديتها لكم  تاعي سور 
لالا كانت محطوطة عندي في البيت 
كنت ندير منها أنا 
والله ما نعرف هي لونها أزرق كبيرة شوية إلا تشفى على الريحة 
هدي تعجبني بالصح ما تقعدش ڤاع 
هدي إيه ما  تقعدش 
والله ما كاين منها قلت لك  تروح نديروها خمس دقايق ماكاش تقول مخدومة بالماء 
ماكاش منها صح والله ما كاين منها 
يا حسراه غير ما برك 
يا ربي شمها هنا برك خليها في القرعة  ماشي مليح ڤاع 
الديودورون هدا مليح خلاص بالصح 
بالصح هاديك الريحة  ريحتها مليحة 
ماكاش ڤاع هدي 
والله 
المليحة فيهم لي لونها أورنج هاديك لي موراها 
إيه صح  أيوب حتى هاديك الريحة مليحة ريحة حلوة بالصح 
 خلاصت لوكان نعرف كيفاش نشريها 
هاديك بسبعة وعشرين ألف و الأخرى بتلاتين ألف  قيس قرعة ريحة ماشي ديودرون 
ديودرون الناس يشريوهم بخمسطاش ألف عشرين ألف و انا نشريهم بتلاتين ألف 
بالصح  يقعدوا حرين باينة  
حاجة حرة تقعد ماشي كيما الحاجة المدرحة 
الديودورون الحر الحر شحال تلقاه 
بتلاتين ربعين أو كاين واحد الروايح صغار ڤاع قد هكا 
نسيت أسم  الماركة تاعهم   معروفة بزاف في فرنسا 
صغيرة بزاف و تقعد  بزاف
هاديك تقعد  شهر 
ما تشوفش القرعة   القرعة هاديك تتعمر أم يتباعو 
لالا على بالي و تتعمر بخمسة و عشرين ألف 
لالا بالصح هدي تتباع صغيرة ماشي كيما هدوك لي يتعمرو في سونترفيل 
تقول هاديك القرعة تاع الريحة الصغيرة شفتيها 
عرفتها 
إيه بالصح ماركة فرنساز
 كامل ماركة فرنسي كاش ما لقيتي ريحة ماركة ألجيريان 
إيه كاينين بالصح مدرحين كاينين وحداخرين مخدومين هنا 
كاين الحانوت لي موالفة نعمر من عنده القراعي أنا 
إيه عرفته 
إيه هداك إيه هداك عنده الروايح  تاع الرجال و عنده تاع النساء 
تشري من عنده قرعة تاع الرجال حرة صح  تقعد 
إيه كيما تحب  يعطيك هو كاتالوﭪ و أنت تخير 
واش تحب تقرا 
  شفت تحوس لي مارك 
على بالي   هو  يعمر القرعة بربعين ألف 
كيما تحب حتى بعشرين ألف بالصح الريحة المليحة ربعين خمسين 
صح تحطها تبيتها ليلة في الكونجيلاتور غدوة من داك تستعملها بالصح كي تستعملها ما تروحش ما تروحش ڤاع 
صح حتى هدو الروايح   تاع تونس يقعدوا بالصح ريحتهم ماكان ماكان 
لي من هيك الروز مليحة شوية 
إيه  جاتني تاع رجال أنا ما شي تاع نسا 
ريحتها كيما تاع الريحة شوية 
إيه ريحتها كيما تاع  الريحة النهار الأول مليحة أومبعد 
هي المليحة لي كانت عندي في الصيف هاديك كنت نشمها من بعيد 
إيه مازالت 
خلاصت 
والله غير خلاصت ديجا 
شحال  عمرتيها هاديك 
بربعين بالصح استعملتها  و استعملتها 
أيوب وعلاه ما شريتش وحداخرا 
باش تستعملها أنت 
وعلاه نورمال 
على جال عشرين ألف 
عشرين ألف صح ماكاش مشكل نورمال نطلبهم 
نطلبهم من بابا 
نطلبهم من ماما 
هيا وقتاش 
الإيامات هدي غدوة 
خلي السمانة الجاية 
إيه ماعليش كاين هادوك القرع رقاق بزاف هكا 
شوف شحال كبيرة سور بخمسة آلاف 
أياه هبلت خمسة آلاف تلقاها خمسطاش الف ولا عشرين ألف إيه تديله قرعة يعمرها لك خير ما يمد لك هاديك صغيرة و بخمسطاش ألف تخلاص لك في يومين 
أم عندي القرع هادووك زعمة يقبل ما يقبلش 
وعلاه 
راح يربح قادر يقبل نورمال بخمسة آلاف ولا بعشرة آلاف ماراهوش راح يخسر هو رابح بيك ولا بلا بيك 
يا خويا  نسينا وعلاه تفكر فينا دوك 
دوك يطلعوا للبيرو 
هدا بعدا باين  حابس و راح يكمل 
ما هدرتش معاه ڤاع انت 
عندكم ﺗﭙﻲ ولا واش 
راك رايح دوك  للدار 
عنده ورقة رايح يسنييها له ولا ما نعرف 
ﭙارسكو  يقرا 
إيه 
عطاوني أﻣﭙﺮيمي تاع الابتدائي ما لقيتش 
روح يا دجو واش روح طبطب في الباب الأول أڨوش هداك المحلول  
روح أمشي و دور أڨوش 
تم تم لتم أڨوش يا وليدي واش به دجو مسكين 
زاد بعته 
ما نعرف راني خارجة نروح نجيب الطفلة و نجي 
ناس مراض يا راجل 
 كاين عندكم پوز 
يسحقوك الفوق يا كريم 
واش لويت 
قال لي دجو لويت صح خويا كريم 
وقتاش 
لويت نشاء الله 
واش بها فهمتنا مليح اليوم 
إيه مليحة كي تحب تفهم تفهم  مليح 
و الپروجي كيفاش 
 ماكاش  ڤاع كونيكسيون لوكان  تجينا لكوناكسيون 
و الله غير ما زالت ماكاش 
ماكاش ڤاع سرقوا لنا الكابل 
والله  غير صح 
لوكان غير يسڤموه برك 
دايمن كاين بروبلام عندنا 
لقاه ولا 
لالا من البارح و هو يجري 
من الأول تاع عام و الكابل مقطع 
خالد ما بانش 
مازلنا ساهرين 
يا صلاح مازال الحال،  قصدي باش نشوف إلا نعيط له ولا لالا 
أسنا نروح نشري تم تم و نجي 
بيه بلافاكتور تاعه و كلش بدوز 
هدا هو 
لالا لالا يشبه له 
بلاكو  تجيكم أومبعد تقولوا لها نقراو عندك 
طلع المورال والله عجبوني ليجون جاو  بكري الصباح 
ماعندك ما راح أدير نضت على السبعة و نص تكره حياتك 
سمعت  خويا ، نقول لك شحال مازال على ﻟﻴﭭﺎكونس 
شحال سمانة 
زوج سمانات ليزﻳﻜﺴﭙﻮزي إيه عندنا التلاتة هدوما وﻟﻴﻜﺴﭙﻮزي تاع بن سبع لاربعة 
بن سبع قال كل واحد وحده ما سمعتوش؟ 
يخي تفاهمنا السمانة لي فاتت أو ما حبيتش ڤاع أنت 
يا وليدي يا خويا 
غدوة غدوة كلمة قدام الراجل 
قالوا لي إلا تجي معانا قلت لهم لالا 
قول والله قلتلهم لالا 
على بالك كلش واجد  
هي قالت لك لالا في لخرعلى بالك يضرك 
إيه حنا نخدمه خدمة ما تتعاودش على بالك البنات أم يرفدوا برك 
 شوف شحال راهي  الساعة  
ما نعرف الساعة تاعي ويلا مليحة
حقا راني جبت المغرفة الصغيرة 
و انا نقول واش الصوت هدا 
باش تاكل بيها هدا 
ارفدي الطباسة برك ارفدي بلاكي  تنسايهم 
قال لي پاپا المفتاح تاع الڤاراج وين راه المفتاح تاع الڤاراج 
إيه عندي في اﻟﭭﻴﺴﺘﺎ الكحلة شوفي اﻟﭭﻴﺴﺘﺎ الكحلة تاعي 
مانعرف وين محطوطة 
راني  نتمسخربيك برك 
تسحقهم واش بك ما جيتش قول أيوب 
 عندي قراية بزاف 
نجي نجي نبات معاك غدوة 
وين غدوة 
هنا 
والله ما على بالي يا زينب 
نسحق الميكرو نهار الخميس 
 حتى أنا نسحقه بزاف 
ما نطولش بيه ڤاع 
حتى أنا شوف شحال نحكمه مام ﭘﺎ ساعة  
إيه سيبون 
شفت كيفاش أيوب لوكان قريت أنفورماتيك ما نلقاش روحي ڤاع 
مات خير 
تقدر تبدل لهم بلاصتهم  
پاپا يصلي في مسجد بلال 
إيه يصلي في مسجد بلال  
إيه 
وين راهي هاهي هادو كامل 
أنت حاط لاسوري وأنا ندير بهادي دخت ڤاع 
 التام  هدا  مليح  
إيه جبتيه من  هداك  اﻟﭙﻮرتابل 
منين  من اﻟﭙﻮرتابل 
لالا  هدا تاعي  
إيه راه محطوط في  هداك الميكرو الآخر 
أما هوما 
على شحال نجي في الوقت هدا ولا مور صلاة العشاء 
والله ما على بالي يا زينب 
 ما عنديش كريدي لينيتي الأخرى خمس مية 
أقسم بالله والله ما عندي دورو 
إيه حقا تقدر تعطيني الميكرو غدوة 
نسحقه حتى انا 
وقتاش 
والله ما على بالي 
أنا نسحقه في العشية على الزوج 
نمده لك ما علاباليش بالاك نمده لك العشية على الزوج 
إيه ولا الوحدة و نص راهي كل مرة كيفاش 
كل مرة يقول لي نفس الهدرة 
ألو مانو واش راكي سا ڤا 
على بالك نسيت باش نعيط لك 
بالصح نورمال غدوة نتلقاو و تحكي لي كلش 
يخي كنتي راح تحكي لي على مليك 
هيا مالا غدوة نشالله صحة في لامان 
والله نحبك بزاف بزاف بزاف 
ما تزعفيش برك والله راني لاتي 
إيه قول لي هكا برك دوك أنا نفهم 
بالصح انت ما تهدر معايا ما تقول لي حتى حاجة نولي أنا نقول بالاك درت حاجة و انا ما علاباليش 
لالا لالا واش درت ما كاين حتى حاجة 
شوفي دوك كي نخلص نعيط لك 
إيه راني نسنا 
صحة هيا مالا ﻛﻮﭘﻲ دوك 
إيه أيا صحة 
مالا اﻟﭙﻮست لي عطاوه لك مليح 
إيه مليح روعة نخدم مع المقتصدة 
بالصح على بالك نبقى حايرة وحدي ونقول لوكان يعني ما جاوش كاينين ليكونترا الخدمة هدي كامل ديرها وحدها 
شفتي بزاف صح 
بالصح على بالك واش نورمالمون كاين ﭘﻮست تاع نائب مقتصد 
وعلاه 
ما نعرف يخدم معاها غير تاع الكونترا 
مليح مليح أخدمي برك 
راهي غدوة وصاتني ندير لها واحد الخدمة 
وعلاه هي ما تجيش غدوة 
لالا راهي رايحة تدي واحد ليفاكتور 
نروح نحط الوراقي تاعي و نجوز ديراكت 
و كيفاش  وداد ياخي قلتي لي يجي هو و باباه يروحوا مع خالي يهدرو مع الإمام 
إيه جاو و راحوا هدرو مع الإمام بالصح دوك جات حكاية جديدة قالك نديرو كلش بالسكات قالك ما يحبوش الحس بزاف 
و انا أصلا دايرة الشي هدا غير باش الناس يسمعوا بيا تخطبت 
بالصح قلت له لوكان ما نقراوش الفاتحة راني ما نخرج معاك لا حتى حاجة 
إيه صح عندك الحق 
والله على بالك البارح تقلقت ڤاع على شعرة كنت رايحة نبطل الخطبة هدي كامل 
لالا لالا لالا بالعقل برك وداد  الحكايات هدوما كامل يصراو راكي على بالك 
حتى انا استغفرت و شهدت واش راح يدير العبد إلا المكتوب جاء هاكا 
 بربي نشالله ما يكون غير الخير ما تقلقيش روحك 
والله والو سارة على بالك مرات العبد يتقلق ڤاع يحب يحكي 
صح صح يجوزوا عليك ديمومون تحبي تهدري مع واحد 
صح صح راني فاهماتك  وداد 
والله يا سارة غير راني متوكلة على ربي في كلش 
هداك هو 
واش ما جاوش اليوم البنات 
جات صبرينة برك 
جاء المدير ما لقى حتى واحد زعف بزاف قال بيانسور لقيتوها سايبة 
أسماء ما جاتش 
لالا ما جاتش جات الأحد لي فات أومبعد ما زادتش جات 
ما علابالكش واش أحوالها 
والله ما على بالي عندي بزاف ما هدرتش معاها 
و عيشة وين راهي 
راهي رايحة للونكادرور 
و انتي واش درت فيها مع لونكادرور تاعك ساڢا 
 ساڢا  قالت لي اخدمي الخدمة كامل أومبعد عاودي كي تكبري لاتاي باش تقدري تكوﻣﭙﺎري 
قالت لي سينون تبان لهم كي شغل مادرتي والو 
يقولولك ديتي ديزوتي و خدمتي بيهم برك ما درتي والو من عندك 
ألوركو لانستالاسيون وحدها مشكل 
شفتي كيفاش 
أيا بيان بان حتى هو ما قدمش 
كان لازم عليه يفهم التام تاعه 
إيه إيه حنا هدي درناها ﻓﻠﻴﻜﺴﭙﻮزي 
بالصح أنا ضيعت وقت بزاف 
في واش ضيعت الوقت 
نتقلق نتقلق بزاف 
و نقول لك حاجة سارة الحق الحق نتقلق أكتر كي نلقى دوكيمون ﺑﻠﻮﻧﭭﻠﻲ 
 صح بالفرنسي تفهميها ديراكت لوﻧﭭﻠﻲ لازم تترجمي 
شفتي الشتاء نهار واحد يجوزوا الفصول كامل 
هاهي سخانة هاو برد هاهي الشتاء تحيري سبحان الله 
بالصح سارة أنا والله ما تعجبني الخدمة تاعه نورمال ماشي يعني تاع فور 
كي يلعب شوية بليكولور 
بالاك هاديك هي على جال كي يعرف يلعب بليكولور 
ما نعرف 
ماما اليوم نروح لافاك نروح عند لونكادرور و نجوز على البنات في لاشومبر 
روحي ربي يسهل 
بالصح سارة منين راح تجيبيهم انتي هدوما كامل 
على بالك واش عدت ندير 
زعمة دوك الحكاية نحكيها أنا و ياك نقعد نتفكر فيها و نكتبها 
واش راح ندير منال اختي الله غالب 
حتى مدام كي قلت لها قالت لي ما عندك ما راح ديري هدا هو لوسول موايان 
خممت في حاجة أخرى بالصح 
نقول لك كملي برك في الخدمة تاعك أومبعد نشوفه 
بالصح عجبتني ليدي تاع لانترفاس أومبعد لاﭘﺎل لداخل 
بيانسور ﭘﺎسكو ليكوموند واعرين باش واحد ساﻣﭙﻞ يديرهم 
 ڢوالا 
ماما واش راح ديري فطور اليوم 
والله ما على بالي لقيتيني حايرة 
عندي شوية سلق نديره و خلاص 
إيه واش فيها واش خصه السلق 
بالصح ميمي ما تحبوش 
دبر راسها كون نتبعها هاديك ما ندير حتى حاجة كلش ما تحبوش 
يعني الحق الحق  ماما حتى أنا كرهته من نهار درتيه كيما ديرو خالتي كرهته و وليت ما نحملوش ڤاع 
واش راح ندير سارة بنتي دبري عليا دوك ندير 
 على بالي أنا والله تخليني غير في ﻟﻴﭭﺎكونس نطيب نكره حياتي 
شفتي كيفاش مالا واش ونقول أنا لي كل يوم العام كامل 
صح صح عندك الحق تكرهي الصح الصح 
ماما و ﭘﺎﭘﺎ وين راح 
ما نعرف خرج و دخل ارفد الـﭘﺎراﭘلي و راح ما نعرف وين راح 
إيه حقا راح يجيب لخولة الوراق تاعها من البارح و هي توصي فيه ﭘﺎﭘﺎ بلاك تنسا ﭘﺎﭘﺎ بلاك تنسا
تاع واش الوراق هدو 
تاع الدوسي تاع لابورس 
منال ماشي قلتي لي ﭘﺎﭘﺎك رايح يبيع الكميون و يشري توموبيل 
البارح فريد نحاولو اﻟﭙﺮمي 
مسكين وعلاه 
منال الخمار تاعك يخرج مع لاڢاست تاعي 
إيه صح بالصح يخرج مع لاڢاست تاعي أوسي 
ما تخافيش ما نديهولكش راني نهدر برك 
وعلاه شكون قالك راني خايفة 
والله بديت نتقلق منه هدا 
واش بيكي واش دار لك 
ما دارلي والو بالصح يقلق 
حقا مانو واش الميكرو تاعك لاباتري الجديدة مليحة 
إيه مليحة بالصح حتى انا عدت نستحفظ كي تتشارجا نحي الشارجور و هكا 
إيه ديجا نقول لك كي تكوني في الدار نحي لاباتري أصلا و اخدمي 
أنا سارة نخاف 
عيشة قولي لها قالت لك سارة جيت و ما لقيتش 
قولي لها قالت لك سارة ما نزيدش ندهر معاك ما سلمتيش مام ﭘﺎ عليا 
راكي رايحة ديجا  مازال الحال 
لالا هداك هو منال لازم نروح باش نخدم واش قالت لي مدام 
داكور وقتاش تزيدي تولي 
والله ما على بالي نزيد نجي ما تخافيش 
نشالله ياربي
هيا مالا في الامان 
عيشوشة ما تجيش 
ما نعرف واش بها طولت هكا 
هدا كامل مع لونكادرور 
بالاك طولت عليهم ما جاتهمش 
إيه صح بالاك تسنا فيها برك 
واش سارة راه يعيط لك حفيظ 
إيه بيانسور 
واش أحواله ساڢا 
ساڢاالحمد لله 
أيا بيان راه خدام ولا واش 
راه لاتي مع اﻟﭭﻮط ياخي باباه ترشح راه لاتي معاه 
لالا ماكاش منها ما قلتيليش 
سي يا بنتي قلت لك ديك الخطرة 
لالا والله ما قلتي لي بالاك قلتي لمنال 
إيه سور ﭘﺎسكو شافية قلت بابات حفيظ ترشح بالصح نسيت لشكون 
المهم مالا  تڢوطي عليه 
و هدي فيها هدرة حتى انتي  ڢوطي عليه 
أنا أصلا  ما علاباليش بحكاية الإنتخابات 
وعلاه تحسبيني على بالي طول حياتي ما علاباليش بحكاية الانتخبات هدو 
ليسول الإنتخابات لي على بالي بيهم تاع الرئيس هدوك أم باينين 
جيتي شابة سارة اليوم 
شكرا 
وقتاش شريتيهم الحوايج هدو 
يا حسراه عندهم بزاف السباط شريته في الڢاكونس تاع الشتاء 
و هدو أومبعد بالصح كل مرة تصب الشتاء ما نلبسهمش 
هاكي لبستيهم اليوم 
شوفي عيشة 
طارت القفلة تاع لاڢاست 
ما تقوليليش أنا لي عينتك 
و انا وين على بالي بيك 
بلاكي سارة تقوليها قدام مانو ما تنساهاش طول حياتها و تعود  تصرالها حاجة تقول لي انتي 
أرواحي انتي صرات صرات راني نڤصر معاك برك 
لالا الصح العين حق صح بالصح راني قلت الله يبارك 
خلاص مالا خاطيك انتي 
سارة قالت لي عيشة قراتها في أنترنات ما لازمش نلعنو الشيطان قولي برك أعوذ بالله 
إيه صح كاينة منها يقولك الرسول عليه الصلاة و السلام ما تلعنوا حتى حاجة واحد ما عنده الحق باش يلعن راهي حاجة 
صح 
بيانسور 
ما شفتيش واش صرا لي  سارة 
ياخي كي جيت معاك خليت الميكرو في لاشومبر تاع منال 
 هي شعلت الرزيستونس و ما انتبهتش بدا الصاك لي فيه الميكرو يشعل 
جيت نروح نشم في الريحة حاجة تشعل بالنار خزرت لقيت الصاك شاعل و النار ماشية 
و الميكرو داخل الصاك 
مالا  منال قاعدة والله ما على بالها بوالو 
ياخي ما صرا له والو الميكرو 
لالا لالا لالا ما صرا له والو الصاك برك 
الحمد لله سترك ربي 
قلت لهم منال ما شميتي والو قالت لي والله ما انتبهت حسبتها الريحة تاع الرزيستونس 
هي لي شعلتها و ما انتبهتش للصاك قدامها سور 
ﭘﺎسكو أنا كي كنت معاها طفيتها الرزيستونس 
المهم كي سترك ربي برك 
قلت نعيط لسارة نقول لها شوفي واش صرا لي أنا أوسي 
الحمد لله كي جات في الصاك برك 
الحمد لله 
هيا مالا سارة في الامان سلمي على ماماك و البنات 
يسلمك عويشة في الامان 
منال غير تهدر على مليك راح تهبل 
قالت لي يموت على فريد 
بيانسور  خاله 
بالصح والله ساهلة و تبان بنينة 
شفتي الطلاين يطيبوا كيما حنا 
ما دارت والو حوايج بسيطة ڤاع و دارت بيهم حاجة مليحة 
الصباح جيت هابطة قريب تخابطت مع رؤوف 
على السبعة قريب تخابطتي مع رؤوف 
إيه لقيته طالع و انا هابطة بالزربة بالاك كمل الخدمة و جاء يدي ريم 
ماما وعلاه مع من كنتي تهدري 
مع فاتح وليد جارتنا هدي لي فوقنا لقيته يحكي مع ماماه نتخبى 
وعلاه ما كنتيش دايرة خمارك فوق راسك 
كنت دايرته سبحان الله أوﻣﭙﻠﻮس أنا نحشم من فاتح قد وليدي 
إيه مالا واش 
سارة سهيلة جات اليوم 
ما علاباليش اليوم التلاتة ماكاش قراية العشية ما رحتش 
إيه صح بالصح ما جاتش للافاك سور راحت 
ربي يهديها على بالك غابت بزاف ما تخافش يخرجوها 
أسنايني  ميمي دوك نجي و أحكي لي 
على بالك سارة يطيبوا كيما حنا 
ساهلين ڤاع يبانوا دوك نسييهم سيرتو هداك تاع الحلوى 
هاهم ماما لي طيبتهم كامل جابت حطتهم هنا 
سارة راه جا مراد
راني جاية دقيقة برك نكمل هاديا برك
تبعي في المسلسل تاع واسمه هداك
نورمال نهدرو على مسلسل
ايه نورمال
واسمه و اما مسلسل
هداك لي يلعب في أبوظبي
لوكان تقولي لي العنوان
فيه جواهر
وعلاه مليح
تشفاي مالحلقة اللولة و انا نقول لك يا سوسن شوفيه راه مليح يا سوسن شوفيه دوك راني راح نضربك 
وقتاش حكيتيلي عليه ما شفيتش
و الله قلت لك عليه
وقتاش بدا هدا
تشفاي كي دخلنا أول مرة قالت لك سوسن مسلسل مليح  راه يلعب في أبوظبي على تمانية تبعيه
آه كي قلت لك ما نقدرش نسهرلو
قلتي لي انتي بزاف تمانية
دوكا تمانية راهي نورمال راني نشوف أنا المسلسل على السبعة يخلاص على التمانية
بالصح كي يبدا على التمانية راه يخلاص على التسعة
التسعة هي لي مشكل
نفس الهدرة لي قلتيهالي قبل والله نفس الهدرة بالصح يهبل تبعيه
شفت حلقة في لنترنت بلي هو في الحلقة لخرة ما يموتش و يزيد يجيب طفلة مع ياسمين
بالصح في الحلقة لي متل فيها الآخر ضربه برصاصة و مات درت حالة بالبكاء الدار كامل تبكي و على بالي بيه ما يموتش
ولات ماما ﺗقول لي شعلي شعلي نزيد نشوف بالاك ماشي هو
على بالك تلت حلقات و حنا نبكيو
قالوا لي ظهر باباه يتاجر في لادروڤ
هاديك  الحلقة لولة
لالا بالصح هو غير كيما وين فاق بيه
لالا نقول لك وقتاش فاق كي مات خوه هو ولى رئيس العشيرة
جاء مالطاليان كان يقرا في الماريكان و امبعد راح لطاليان و أومبعد جاء للترك
كي جاء للترك ولى هو الرايس تاع العشيرة
كي مات خوه ولى واش يدير ولات يماه تاجر في لادروڤ ما حبتش ﺗقول له
على بالها بلي عقليتو هو ما يقبلش لادروڤ
هو تلاقى وحدة كانت تقرا معاه جابها تعاونو في الإدارة تاع الشركة تاعو
في الليل قالت له أيا نشوفو المخازن
قال لها هو لالا خلي للصباح
قالتلو لالا أنا نحب خدمتي هاكا عقلية تاع لوروب قالت له أنا نحب خدمتي جاتني دوك نديرها
دوك قالت له نروحو دوك للمخازن في الليل
كي راحوا للمخازن لقاهم يخدمو في لادروڤ تما فاق بحكاية لادروڤ
قالت له يماه وعلاه مالا أنا مين نعيش في عشرة الاف عبد
هو قال لها لالا
بنا مصنع مسكين مدلهم الأراضي للعشيرة تاعو مدلهم هاكا لكباش يربيوهم
فالاخر ما خلاوهش و قالولوا تزوج بالسيف بمرت خوك
هو نورمال المرة الأولى معاها و هي أوسي نورمال و أومبعد تبدلت
قريب يخلاص مالا
شوفيهم الحلقات هدو ملاح
مرت خوه كانت مليحة أومبعد فسدت ملي خرج خوها مالحبس
هو راح ازوج بياسمين
ما زوزجش بياسمين هو أصلا كي زوج بيها علاجال العشيرة تاع باباه و العشيرة تاع باباها ما يتضاربوش
على الدم قال لها نزوج بيك باش تكملي قرايتك و هي قبلت
امبعد زوج بيها و قالهم هادي مرتي نقريها أنا واحد ما دخلو فيها
كي كملت قرايتها قالت له حابة نخدم
قال لهم مرتي نخدمها واحد ما دخلو و هوما عندهم لمرا ما تقرا ما تخدم
كيما أختو عندهم عقلية هاكا النساء تاعهم ما يقراو ما يخدموش و هو بالعكس يعاون فيها
قال لها راكي أختي و قال لها كي نضمن لك مستقبلك راني نطلقك نورمال
قلت له هي أه و امبعد قالت راني مرتو ما نطلقش منه فهمتي
هو كان معاها من المرة الأولى في الحكاية هدي
واحد بدا يخدم مع مريم جديد يسكن في سيدي عاشور واحد الشنوي قال له علابالكم نتوما ربكم هدا نورمالمون نهار كامل ونتما تسجدو له و تدعيو فيه و تصليو له
ربي هو ربك
قال له وعلاه قال له دايمن عندكم الاعياد دايمن قاعدين ما تخدموش اللوكونجي المالادي دايمن قال له قاعدين و تخلصو قال له حنا لهيك عندنا نهار واحد لبرومي جونڢيي برك
راس العام
راس العام برك
أول محرم ياخي صرحو في الشروق نهار السبت
الشروق كدابين
أومبعد قالو لالا ماشي نهار السبت
هام في ليكالوندري كامل
هاو كالوندري ترفديه تلقاي أول محرم نهار السبت
حطو في الشروق نهار السبت ياخي هدرو حتى في النشرة
بكري كان ﻳقول لي وليد لي جورناليست تاع الشروق عنده طريق معبدة لجهنم
كدابين يشتيو ينوضوا المشاكل في لنترنات عاملين حملة تاع تنصير
يكتبو في مقال على واحد ينصر في المسلمين فهمتي و ناشرينو هاكاك
و علاه راك توصل في هدرتو للمسلمين هاكا
فهمتيها الحكاية واحد كي شغل يحكي
يقنع في المسلمين باش يتنصرو و يعودوا مسيح
واش داروا حكمو الهدرة تاعه هاديك و نشروها
يعاونو فيه
ايه كي شغل يعاونو فيه كي شغل راه  ينصر فيهم و هاو واش راه يقول
و لازمنا حنا نحاربوه وما نعرف واش راك تنشرلو في هدرتو
جامي نشريه الجورنال تاع الشروق
يشريه بابا
حتى هو أرخس جورنال
يشريه بابا هو و الهداف
 أنتي الكامرون ما حبوش يلعبو معانا
ايه علاجال الدراهم قريتها في الشروق
قالو جبور تاني هادي اوسي سور كدب قالو واحد يلعب معاه في ليكيب من الكامرون جاء يسلم عليه ما حبش على خاطرش هو من ليكيب لي رفضت تلعب معاه
باينة ڤاع كدبة هدي
يخسر سمعتو علاجال حاجة كيما هدي
ولا هاديك الحكاية  كي لعبو كونتر بعضهم
نها تجي ﺗقول لي دزاير سجلت على دزاير بيت
ياخي لعبو كونتر بعضهم هداك النهار و ما نعرف شكون واحد تبليسا منهم خرج جاء واحد  ك ليكيب الأخرى لعب في بلاصتو بدل لاتوني و دخل
و شكون لي سجل
دزاير
لالا شكون العبد
أه ما نعرف والله ما علابالي ما شفتوش
قالت لي دزاير سجلت على دزاير بيت
قالت لي شفتي دزيريين يضربو في بعضهم ما يحشموش
و كي واحد من برا يضربهم يضاربو قتلتنا بالضحك هداك النهار
شفتي سيف الإسلام كي تحكم
ما علاباليش
زيدي قولي لي هدي تاني ما علابالكش بيها
عنده قرن ملي تحكم كان هارب لمالي ولا النيجر
أم وراوه في لنترنات داير واحد الشاش هاكا و لابس قشابية
تشوفيه ما تعرفيهش و صباعتيه مقطعين
ياه و كيفاش باينين  صباعتيه مقطعين
ايه قاسوه بمومبا ولا ما نعرف واش
ما علاباليش أنا أصلا الأخبار هدي منين نديها من الكدابين تاع الشروق كي نروح للدار نلقاه في وجي ولا نها
حتى مصر راهي تخلطت قالك الحكومة الجديدة هدي كملت المشوار تاع مبارك
راني سمعت بيها
حقا سجلت في الفايسبوك البارح
ما حكيتلكش على واحد الروسوڢور راكبة في البوس أنا الروسوڢور تاع البوس هداك يحكي مع الشوفور تعرفي يعيط قال له يا ما عندكش فايسبوك
واش فيها
بهدل بيه تعرفي قريب راح ننطق ﻧقول له أنا ما عنديش فايسبوك راه تاع الناس الفارغة شغل
إيمان قالت لي كاين عندي حوايج نمدهم لك
قلت لها واش هوما هدو الحوايج
قالت لي سجلي في الفايسبوك درك نبعتهم لك
هاديك لي تقرا دوكتورا لي قالت لك عليها تاع الفيران
كبرو حقا الفيران تاعها
ايه كبرو حتى تياي هداك الصغير كبر
و قلبتيه تاعك انتي سيبون
و ماشي راهي تمرض فيه هو
و لخرين بدات تمرض فيهم
ايه بدات تعطيهم في السم تحطلهم فيه في الماء لوكان تشوفيهم تعطيهم البيبرون
يروحوا يشربو و ما عامبالهمش بلي يتسمو حرام عليها و الله حرام عليها
قالت لي عندي حوايج راح نبعتهم لك قلت لها ابعتيهم لي في لابوات
قالت لي لالا سجلي في الفايسبوك دوك نبعتهم لك بالصح مازلت ما علاباليش واش هوما الحوايج هدو
علاه عمبالك ما سجلتش في الفايسبوك
ننسا المودپاس لي درته و مالڤري هو نفسه نعاوده في كل بلاصة
اكتبيها في الپورتابل
راهي تجيني تبهديلة تبان لي روحي غبية
ﻧقول لها وعلاه
ﺗقول لي لالا راني نهدر على هدي برك تالمون الملاحظات لي نحطها غبية
درك المودپاس تاع لابوات تاعي ساهل ڤاع ما ننساهش
كي جربت نحط هاداك قالوا لي لالا ساهل حطي مودپاس واعر شوية باش ما يجيش هاكا ساهلة يپيراتيوك
أنا درت مودپاس معقد بزاف
يعطيك الصحة عقدتيها مرة وحدة
كيما سكندر تاع المسلسل عنده واحد الدوسي خباه في بلاصة حتى هو ما يشفاش وين حطو
باش حتى يعدبوه ما يقوللهمش على بلاصتو و نهار لي اسحقو قلب الدنيا ما لقاهش
لالا هاديا  غبي في حد داتو
لالا يعني دوسي مهم نحطو  في بلاصة نشفا عليها
حتى هدي راهي تسجلت
الله غالب علابالك اليومين لولين عينيا ما نقدرش نحلهم يصطرو يصطرو بزاف
هاديك الخطرة وقتاش يا ربي البارح لاربعا و لولبارح التلاتة مطفية الضو و مغمضة عينيا و غير مشعلة لاتيلي باش يوانسني برك ما رانيش نشوف
ما نقدرش نشعل لاتيلي و ما نخزرش فيه
غير واحد يشعل الضو تقول شعل لي النار في عينيا يسطرو ڤاع دايمن هكا لاڤريپ اطيح لي على عينيا و ودنيا يتبوشاو تسمى المخ تقاس
لالا لالا ما تقاسش بالاك عينيك برك سونسيبل
بالاك
 الودنين على الناس ڤاع  يتبوشاو
ما شفيتيش واحد العام جات واحد لاڤريپ ادور كي تتڤريپاي يحكمك معاها الرمد في عينيك
ايه واحد العام انتشر الناس  ڤاع جاز عليها
أنا آخر وحدة في الدار جاز عليا
شفتي كي بدات الناس تبرا و بدا المرض يروح مرضنا حنا
أنا تاني كي بداو في الدار يريحو أنا مرضت بيه ما فهمتش وعلاش
على بالك حنا كيفاش حتى جانا مع الأول ما تقسناش مستحفظين على رواحنا اومبعد جاء العرس تاع بنت خالتي
رحنا ڤاع قعدنا شوية و ولينا مريم باتت لتما في العرس جابتنا المرض من تما وجات
جات من العرس اليوم و غدوة عينيها قد هكا
من تما دار علينا  ڤاع بالصح ما مرضتش بزاف يومين برك
حتى انا
نهار العين هدي و نهار العين هدي
لالا أنا حكمني لزوج مع بعضهم
لالا أنا كل وحدة وحدها بالصح على بالك واش ملي يطلع عليا النهار و انا نغسل و ندك في الصابون في عينيا و نحكم ليڤوت وحدة زرقاء و وحدة حمرة كل دقيقة
ما طولش معايا ڤاع أنا
أنا تاني حكمني يومين عينيا لزوج بعدا تما كي مرضت أنا و هوما ريحو ولاوا يبعدوا عليا
يقولولي لالا تزيدي تعدينا و هوما هوما لي عداوني
شافية عليه هداك السطر لي حكمني
أنا ما وجعونيش تنفخو برك
يوجعوا داروا فيا حالة بالوجع
لالا تنفخو و كي نرقد و نوض نلقاهم خامجين
مليحة أنا حتى الرقاد ما نقدرش نرقد ولا بالاك تراتمو لي درتيه هداك صحيح
شحال راهي الساعة  سوسن
تسعة غير عشرة دقايق آه العشرة غير عشرة دقايق
سجلنا ربع ساعة
ايه نزيد شوية و نطلع لديبارتومو قولي لي وعلاه
وعلاه
بعتتني مريم نجيب لها ورقة
 ورقة تاعها 
 كاين كونكور في دار الشباب 
 مليحة علابالك الخدمة في دار الشباب جارتنا أختها تخدم في دار الشباب ساعات يديرولهم معرض لتما 
 خطرة دارولهم معرض تاع الجادارميا جابو الكلاب هدوك تاعهم 
 واحد الكلب قال لهم مولاه قيسوه العبو معاه ما يديرلكم والو 
 بالصح إلا شم فيكم ريحة لادروڤ ولا تدورو بمولاه ولا حاجة يولي غول 
 تعرفي واحد الكلاب يهبلو كبار بزاف 
 كيما بكري تاني عمتي كانت مربية واحد  هكا بالصح كبر ولا يدور عليهم 
 علابالك أكحل أكحل و كبير بزاف كنت صغيرة كان قدي في الطول أومبعد ولى ماشي نورمال هو ما يهجمش عليهم 
 بالصح لوكان يشوف واحد يهيج 
 كيما هداك لي حكالنا عليه عبدو لي عنده زعكة صغيرة 
 هداك ماراهوش سلالة أصيلة كيما نقولو راه هجين تاع زوج سلالات 
 السلالة هاديك ولات عندها الزهايمر يولي ما يعرفش مولاه و يدور عليه 
 مالا تاعهم هدا اوسي من السلالة هدي كبير و ما فيهش الشعر هاكا جاي جلدو فيه شعر بالصح صغير
 أنا الكلاب نموت منهم لوكان يعود حتى صغير ڤاع نخاف منه 
 صاحبتي كانت مربية كلب صغير اسمه بوتشي مين تشوفني جايزة على الباطيما تخرجو و تجي تجري بيه مورايا أنا نجري و هو يجري نهار كي مات قريب ولولت 
 و هي تبكي 
 ما بكاتش عليه تبكي على كلب 
 كاينين لي يبكيو 
 غاضها صح بالصح ما بكاتش 
 في لوروب الكلب تاعهم يكتبولو الميرات تاعهم ولا كي يموت يديرولو جنازة 
 حكات عليها بروف تاع العلوم الشرعية الحكاية هدي في الليسي قالت لنا واحد كي يموت يكتب الميرات تاعه للكلب و الكلب واش يفهم 
 وعلاه ما يكتبوش لواحد يتيم ولا لواحد زوالي 
 قالت لنا خطرة في واحد لاشان تاع لوروب ما نعرف اما بلاد عاملين بطة في البحر هاكا تعوم و الموسيقى حزينة 
 قالت لنا واش معنتها البطة وعلاه ما حطوش الناس هدوك تاع المجاعة ولا ضحايا الحرب  
 قالك في واحد البلاصة باتنة ولا تبسة نسيت لقاو جلود و ريسان تاع حلالف 
 قريتها في الجورنال 
 في الشروق 
 نسيت اما جورنال قريتها فيه 
 قالك يبيعو فيهم للناس يوكلو فيهم لحم الخنزير 
 في شابي اوسي لقاوهم في واحد ريستورون يبيعو في لحم تاع الدواب غلقوهالو 
 قديمة الحكاية هدي 
 يديوا في دراهمهم حرام كي ربي ما يغنيهمش ما يتغناوش 
 و هداك اللحم تاع العود لي يبيعو فيه يخي يقولو مليح للانيمي 
  مليح صح هو بالصح غالي 
 قالت لي الطفلة غالي بزاف قالت لي هداك لي يبيعوا فيه راه تاع البغل تعرفيه البغل ياخي 
 ايه 
 وين راح تلقايه أصلا اللحم تاع العود 
 قالك حريق في قسنطينة كشف تروة حيوانية كبيرة 
 كيفاش تروة حيوانية 
 لقاو غزلان و حيوانات وحداخرين 
 وعلاه 
 ما نعرف 
 حيرة أول مرة نسمع بيها 
 و حيلي ڤاع أكتر مالديب 
 تحكيلي جارتنا قالت لي كي كنا صغار داونا لحديقة الحيوانات تقتل بالضحك فيها شادي فيها سلطان الكباش 
 كيفاش سلطان لكباش 
 يجي عنده قرن هكا و قرن هكا في بلاصة قرن واحد عنده زوج قرون واحد القدام و واحد اللورا و معزة بيضا و شادي 
 قالت لي تعرفينا حنا يخي دراري صغار جاو يجريو و يعيطو و لصقو في الكاجا تاعو 
 قالت لي بعد الشادي هاكا و قعد يخزر و خايف قالت لي كنا حنا لي نشوفو فيه ولى هو لي يشوف فينا 
 نهى أختي راحت اوسي لحديقة الحيونات كلما تشوف حاجة في التيليفزيون تقولنا شفتها هادي في الحديقة 
 قالها خليل حبسي الكدب 
 أنا لوكان ما تكونش حديقة الحيوان فيها كروكوديل فيها نمر فيها غير حيوانات لي تعيش في الغابة ما نروحلهاش 
 ايه باش ياكلك واحد منهم 
 شفتي لافوطو لي كنتي بكري مخبيتها 
 مازالت عندك 
 نقول لماما سوسن هاكا حابة تموت 
 شفتي تاع السيرك سرقولهم نمر 
 ايه بهدلونا 
 واش يديروا بيه 
 بالاك يبيعوه 
 و كي يبيعوه واش يديروا بيه 
 و انت وين علابالك لوكان ما جاش يتباع ما يسرقوهش 
 شفت واحد الفيلم يهبل شفتيه 
 لالا زوج  على الحيوانات ماشي على العباد 
 تعرفيه الفهد هداك لي يجي مخطط 
 ما نعرف 
 قالت لك ولدت جابت زوج 
 أومبعد واحد الملك تاع البلاد هاديك جاء يصيد و يدير بيهم كي تاع الرومان هادوك لي يجيبو زوج عباد و يضاربو و اللي يربح يعطيوه دراهم 
 و لازم واحد فيهم يقتل الآخر 
 هدا يديرها بالحيوانات راح للغابة يشوفها جايزة صيدها ضربها برصاصة و هو ما قتلهاش قاسها في ودنها برك 
 حسب روحه قتلها و هي عملت روحها ميتة راح حط رجلو فوقها و ارفد السلاح و قلهم صوروني يزوخ  كي هو لي قتلها 
 هو هكاك و هي قلباتو طاح في الارض و هربت تجري قعدو ولادها حكموهم صيدوهم واحداخرين 
 واحد داوه للسرك و الآخر داه واحد الولد قال لهم  نربيه 
 باباه جينرال ولا ما نعرف واش 
 لوكان تشوفيه دارلو بيبرون و يرقدو معاه يهبل تشوفيه من بعد واحد النهار كلا الكلب تاعه 
 صافي الولد مربي كلب اوسي تضارب معاه و قتلو 
 علابالك كي شافتو يماه قالت له يروح من هنا قالت له  كيما كلا الكلب قادر نهار اخر يدور علينا و ياكلنا 
 تشوفي دار عليه حالة الولد الصغير 
 داوه عند الملك و الملك عامل واحد الدار هاكا يربي فيها الحيوانات المتوحشة 
 يقول لهم قد ما  يكون الحيوان متوحش قد ما نزيد لكم الدراهم 
 قالولو راه متوحش ڤاع ما شفتهش واش دار في الكلب 
 داه رباه و ولى يعمل هو العرض تاعه 
 كل عام يجيب الحيوانات و يضارب معاهم كي كبرو هدوك الخاوة تاع السيرك و الآخر و ما علابالهمش بلي خاوة 
 جابهم يضارب  فيهم وتاع السيرك هداك عاقل صافي يسوطي في النار و يعمل هكا عرض و الآخر متوحش بداو يتضاربو يتضاربو حتى واحد فيهم طيح الآخر و جاء راح يعضو خزرو في عينين بعضهم و بداو يتفكرو عرفو بعضهم ولاو يلعبو هاج الملك هداك 
 ولى يقولهم اضربوهم 
 والو يلعبو يلعبو اومبعد هربولهم و راحو للغابة 
 و كي راحوا للغابة صافي ماشي مالفين هوما يصيدو مربيينهم يجيبولهم اللحم عندهم ما يعرفوش كيفاش يصيدو 
 ولاوا واش يديرو ساعة يهجمو على الديار ساعة يلقاو كميون تاع لحم جايز يهجمو عليه باش ياكلو 
 قالوا لازم نقتلوهم ولاو دونجي 
 ايه درك نكمل لك هدي و نروحو كامل 
 ايه وين وصلت 
 قالت لك راحو للغابة و كوم ما يعرفوش كيفاش يصيدو هوما ولاو يزدمو على الديار و الكوامن تاع اللحم 
 قالو لازم نقتلوهم ولاو دونجي درك 
 ولاوا يجريو موراهم في الغابة ما قدرولهمش 
 أومبعد حصروهم في واحد البلاصة داير بيها الشجر و الحشيش شعلو عليهم النار ساير داير 
 هاكا النار شاعلة و هوما في الوسط 
 و كيما قلت لك واحد فيهم كان متربي في السيرك يعرف كيفاش يصوطي على النار شاف مليح أومبعد سوطا خرج 
 اومبعد تفكر خوه قعد يروح و يجي أونديري يوري له كيفاش يسوطي حتى سوطا معاه خوه و هربو 
 راحو يجريو يجريو في الغابة حتى طاحو في يماهم عرفوها بودنها يخي ضربها الملك برصاصة 
 قعدو هاكا مع يماهم يلعبو معاها ، أومبعد ما كملتوش 
 دارتهالي الضربة هدي بكري واحد المرة حكات لي فيلم أومبعد قالت لي ما كملتوش 
 قلت لها وعلاش تحكي لي فيه مالا 
 قالت لي نكره وحدي 
 ماما ما تخلينيش إلا فيلم تخليني للقطة لخرة و ﺗقول لي روحي ديري هاديك الحاجة روحي اشري و إلا مسلسل تخليني للحلقة الأخرى 
 حكيتو لنهى قالت لي كي تحكيلك الخطرة الجاية سوسن حاجة ما تجيش تحكيهالي 
 الخطرة الجاية كي نقول لك فيلم ولا مسلسل قولي لي أسكو كملتيه ولا لالا 
 نبداو حقا الفرونسي قالو لي في الجامعة هاديك واسمها؟ تاع السيتام القديم  يقريو 
 لالا الفرونسي لا تقراي لا هم يحزنون، تنحي من مخك العربية فهمتيني؟ و تهدري نورمال پاسكو  اللغة ماشي هكا 
 درك الناس كامل تعرف تحفظ بالصح المشكل وين راه؟  في اللسان برك ، درك أنا نهدر مليح ولا لالا 
 جوستومون لازم لونترانمون 
 عجبتني سي سي اف اوسي يديرو ديكونكور و لي يربح يعطيوه ڢيزا لفرونسا 
 ماشي هكا   ماشي قضية ديكونكور 
 واش معناها سي سي اف؟  صح 
 سونتر تاع الفرونسي 
 دونك ماشي معناها لي ينجح يبعتوه لفرونسا 
 لالا حتى أنا ما قلتش هكا قالت لك كونكور 
 انتي حابة تروحي تكملي ولا لالا سينون  يديرولك تاست 
 ايه وعلاه لالا 
 وعلاه ما تكمليش هنا واش هو الفرق ما بين هنا و لهيك و أسكو انتي كاپابل تكملي لهيك 
 شوفي على بالك بلي كاين تاست في قسنطينة و كاين لهيك اوسي تاست في دزاير 
 أول ما راح يساقسيوك يقولولك وعلاه جيتي هنا 
 هيا زعمة أنا لي راح نسقسيك 
 هيا وعلاه حابة تكملي قرايتك هنا 
 دوك انتي ماستار دو و رايحة تكملي دوكتورا وعلاه حابة تديري دوكتورا لهيك قبل ما ديريها هنا 
 هنا ما يقبلونيش لكلاسمون  تاعي ماشي مليح 
 صح كاينة منها تسمى لهيك يقبلوك 
 ممكن ياخي يديرو تاست ؟
 وعلاه؟ هنا ما يديروش تاست ؟
 وين؟ هنا ؟  يديرو لكلاسمون 
 دونك  كاين اون سول ميتود غالطة 
 يديروا زوج ولا تلاتة حوايج الكلاسمون لوكانكور و كومپيتونس 
 لا علينا،  نقولو متلا جاتك فرصة باش تروحي لهيك 
 سور رايحة تهدري مع بروف 
 دوك أنا رايح ندير روحي بروف و نسقسيك وعلاه جاية تكملي دوكتورا 
 باش نطلع النيڢو 
 برك هدي هي  ؟ هاكي طلعتي النيڢو و امبعد واش 
 أومبعد نولي بروف 
 اسكو كاپابل  تقري 
كاپابل  ايه 
 سور 
 سور 
 واش تقدري تقري 
پاريڤزومپل واش هوما ليموديل لي نقدر نونسينييهم نقدر نونسينيي ألڤوريتميك
 بيان و اسكو كي تدي دوكتورا تكملي تخدمي في فرنسا ولا ترجعي لبلادك 
سوپوزون جاتك فرصة باش تقري في فرنسا و فرصة باش تقري في دزاير واش تخيري و وعلاه 
 نخير لالجيري 
 وعلاه 
 هي صح لهيك يخلصو مليح و العيشة خير من هنا بالصح تبقى الغربة غربة 
 ماشي هكا لازم تجاوبي بالصح لا علينا ، لوكان جيت أنا نقول نخدم في بلادي خير پاسكو نحب بلادي نجيب العلم من لهيك و نجي نمدو في بلادي 
 ممكن كل واحد كيفاش يخمم 
 داكور كشما عندك تام للدوكتوراه
 مازال 
 دونك لوكان يجي غدوة يسقسيك كشما عندك تام تقولي له راني جاية لفرنسا ندير دوكتوراه و ما عنديش تام 
 لالا راني نهدر على دوك 
 نقولو راكي في لومومون هداك ،واش عندك تام ؟
 درك ما نقدرش نقول لك راني ماستر مازال ما كملتوش 
 نو لازم لازم يكون عندك تام ما كان حتى حاجة 
 دوك راني بديت في دومان باينة راح نكمل فيه 
 بالصح التام تاعي تاع الماستار يحكي على الدومان هدا 
 تام تاعك تاع الماستار ما يحكيش على الدومان هدا يحكي على وحداخر 
 واش هو الفرق 
 واش هو الفرق 
 جوستومون نسقسيك واش هو الفرق لوكان ما جاش كاين فرق ما كانوش يعملوهم في دو سبيسياليتي فهمتي 
 مالا واش 
 سور 
 ايه سور 
 ممكن مالا هدي ما نعرفهاش مي نتبت عليها قبل 
 و ماشية في التام تاعك شوية 
 شوية ، عطاني لونكادرور خدمة نديرها هاني طميت دوكومونتاسيون و مازال ما بديتش 
 راح تخدمي بيه 
 و تعرفي تخدمي بيه شوية 
 ديجا خدمت بيه في لاليسانس تسمى عندي ايدي عليه 
 و لونكادرور  شكون 
 وعلاه خيرتيه هو؟  شفتيه ولا بالسيف  ؟ولا كيفاش ؟
 لالا لالا هدرت معاه و هدرت مع واحد اخرين اوسي هو لي رجع لي 
 و انت إيسي درتيه انتي ولا بعتوك ليها 
سپيسياليتي حطيتها هاكاك برك، پاسكو ما عندي حتى ايدي على اما پ،  حتى نهار لاجورني هاديك باش كل ريسپونسابل يحكي على سپيسياليتي تاعو باش ليزيتوديون  تكون عندهم ايدي قبل ما يخيرو أنا ما  كونتش  هداك النهار ، و كوم ما عندي حتى ايدي على حتى سپيسياليتي دونك حطيت هاكاك برك 
 أنا درت سبيسياليتي هاديا باسكو أول حاجة كنت حابها 
 بالصح هدا  العام  لقيت حاجة ما كنتش نسنا فيها لي هي ما لقيتش اونكادرور يونكادريني في تام هدا 
 تشوكيت صح اونكادرور لي نروح له نهدرلو على التام هدا يرجعني 
 فيهم لي قالي ايتوديون ماستار دو يجيب تام من عنده ماكاش منها، راكي معايا في الهدرة هدي بلا ما يشوف 
 دوك كل واحد و رايو 
 أنا رايي هدا ماراهوش پروف 
 بالاك هو في رايو ايتوديون في المستار دو مازال ما وصلش نيڢو لي يقدر يخير تام مليح 
 في لاليسانس صح ، مي راكي ماستار دو كي شغل ماجيستار نورمالمون غدوة كي تتخرجي تقدري تقري و تونكادري و تقدري حتى تمدي ديتام 
 كيفاش تقولي لي بالاك ؟لا بالاك لا هم يحزنون هدي هدرة تاع واحد ما شاف حتى حاجة في حياتوه
 قالي حنا عندنا ليتام دو روشارش تاعنا و ليزيتوديون يخدمو و يجيبولنا دونك هدا يخمم على الفايدة تاعه هو ماشي الفايدة تاع ليتوديون 
 انسان كيما هدا يخمم على الفايدة تاعه هو قبل من تاع ليتوديون 
 يدي في الدراهم و طامع فيا أنا نخدم حاجة و نجيبها له 
 هدا الأول، التاني پروف مرا ، على بالك واش قالت لي ؟
 قالت لي التام هدا خدموه ديجا واش قولك في الهدرة هادي 
 نورمال بالاك انت خادم حوايج زايدة عليهم 
 بارك الله فيك، قلت لها أنا يا مادام كلش تخدم في لانفورماتيك بالصح تبقى دايمن كاينة حاجة زايدة كي نخدم الخدمة تاعي  ندير شابيتر فيه كومباريزون ما بين الخدمة تاعي و الخدمة تاع لي قبلي و نشوفو  شكون خير دونك هدي تاني خلينا منها 
 هاديا التانية، التالت واش قال لي،  التام تاعك ماشي حاجة 
 قال لي كي تخدمها لطبيب يحير فيها بالصح كي تخدمها لواحد في الدومان تبانلو نورمال 
 قلت له نسقسيك حاجة 
 قلت له أنا الشي هدا لي  راني نخدم فيه مليح ولا لالا 
 هدا التالت، الرابع دخلت له للبيرو تاعه 
 قالي راح نونكادريك، قال لي احكي لي على الخدمة لي راح اديرها 
 تالمون لي عجبوه قعد ينسيستي باش نفهمهملو 
 قالي التام تاعك مليح و كلش  و غدوة نقول لك اسكو نحكمك ولا لالا 
 كان النهار هداك لاربعا قالي غدوة نقول لك ايه ولا لالا و الا لالا وعلاه 
 سنيت بالخميس شفت ليمايل تاعي فالصباح و فالعشية و بالجمعة و بالسبت ما لقيت والو بعت له ايمايل قلت له راني نسنا 
 رجعلي قالي لالا پاسكو ما عندوش الوقت و يپريپاري في دوكتورا و راح يسوتني و كدا و ما عندوش الوقت 
 بعت له أنا ميساج قلت له موسيو ما فهمتش وعلاش انسيستيت و انت على بالك بلي عندك خدمة و ما تقدرش 
 نورمالمون راك على بالك ملول ما تقوليش 
 قال ما نحكمكش، بالصح ﺗقول لي عاودلي و امبعد راني عندي خدمة معناها حاب يسرق الخدمة تاعي 
 قلت له لوكان تخدم حاجة من تاعي كي شغل انت هو لي خدمتها ما نسامحكش پاسكو ربعة سنين و انا نخدم فيها 
 فينالمون خيرت اونكاندرور عندها ماجيستار اونكادراها موسيو العسكري 
 حكمت تام واحد اخر 
 لوكان جيتي انتي في بلاصتي واش تديري 
 نحكم اي اونكادرور و اي تام نكمل قرايتي و تقدر تكمل  الپروجي تاعك هداك و  تپروپوزيه في ليناسم
 شوفي نقول لك بلادنا ما شي تاع خدمة 
 بلادنا تاع معريفة شوفي 
 رحت لتما 
 قلت له السلام عليكم تعرفي وجو يسنى فيا نقول له  شكون لي بعتني قلت له أنا ايتوديون نديڢلوپي في لوجيسيال لبلادي قلت له نسحق لاليست ديميديكامون في دزاير 
 قال لي لالا، قلت له وعلاه لالا ؟
 قالي ما نقدرش نمدلكم الحوايج هدو 
 قلت له نقول لك حاجة لوكان نرفد ميكرو بورتابل و ندور على ليفارماسي اسكو نقدر نجيبهم ولا لالا 
 قالي تقدر، قلت له دونك وعلاه ما تمدهمليش انت و خلاص 
 شفتي بلادنا و مازال قلبي يحرق بالصح يجي نهار و نجوزه في الشرع هدا 
 رحت عند الطبيب واحداخر الميدسان هدا اسمه  ولا ما نقولش اسمه هدا كنت نداوي على الحساسية عنده ولد
 من عنده جاتني ليدي تاع اللوجيسيال 
 هدا نهار لي قلت له و سقسيتو قالي عيطلي عند السوكريتار و قول لها أنا تاع اللوجيسيال جوزلي الطبيب
 واش ديسيديت 
 هدا خليني منه تسمى ماراهوش مديها فيا 
 و يقولي لازم تدير هاكا و لازم تدير هاكا امبعد كي فهمته في خدمتي واش حاب ندير تشوكا 
 قالي نقول لك حاجة دوك ندي كونجي نخدموه و نقسمو بالنص 
 قلت له نقول لك حاجة ادي كونجي و عيطلي، كي دا كنجي و عيطلي،  قلت له في لامان يا خويا الطمع ماشي مليح 
 الميدسان التالت تاع العينين، رحت نداوي عنده قلت له يا دكتور عندي لوجيسيال و كدا حكيت له ، قالي ننصحك ؟ أخطيك 
 قلت له اه واش قلت لي؟ قالي ارمي عليك و فينالمون صح نرمي عليا 
 واش راح ندير بيه ؟بلادنا ماهيش تاع ديڢلوپمون لوكان جيتي انتي في بلاصتي واش تديري 
 نرمي عليا 
 ترمي عليك كشما ندوروها تجارة و كدا ولا لالا 
 نقولو يا سوسن تلاقيتي واحد هكا يبدا يسقسيك يقول لك واش من دومان انتي واش تقولي له 
 كيفاش واش من دومان 
 واش اديري في حياتك واش تقراي 
 انفورماتيك 
 وعلاه 
 باش ندي  ديپلوم نخدم بيه 
 برك هدي هي هدي يقولولها إجابة ماشي مليحة 
 أنا لانفورماتيك سمعت بيها أول مرة كي كنت دوزيام آني 
 و عرفت بلي تدوموندي غير لانتيليجونس و ما فيهاش لحفاظة من ترمينال 
 دونك حبيتها و انا في ترمينال و الحمد لله ديت الباك و جبت دي بون نوت في المات و الفيزيك و السيونس 
 و الحمد لله درتها دونك پاسكو حبيتها ماشي باش ندي ديبلوم و نروح نخدم 
 عيب تزيدي تعاوديها هدي الهدرة  
 أنا ما كنتش حابة لانفورماتيك 
 واش كنتي حابة 
 للدقيقة لخرة كي ديت الباك باش ديسيديت واش راح نقرا في الجامعة 
 وعلاه 
 قلت ندي الباك و كي نشوف لاموايان تاعي نخير 
 سافي درتي انفورماتيك و انت ما على بالكش بلي راح تديري انفورماتيك 
 حتى ديت الباك و عطاوني الورقة اللي باش نخير و شفت الحوايج لي نقدر نديرهم و حطيتها هي لپروميي شوا تاعي 
 على بالك أصلا لخرين ماكاش عندي عليهم فكرة پارايڤزومپل كونتابيليتي، قلت ايا ندير انفورماتيك و العمال على ربي 
 و لانفورماتيك عندك فكرة عليها ولا لالا 
 ايه  پاسكو أختي كانت تقرا فيها 
 واش قلتي لي ؟ واش حابة تديري في المستقبل؟ واش حابة تولي 
 حابة نخدم في ادارة 
 كيفاش في ادارة 
 نشارك في ليلوكانكور 
 وين ليلوكانكور، اسكو لازم تجوز على لوكانكور؟ كاين اوسي أونتروتيان 
 كاين ليكونكور على أساس الشهادة و كاين ليكونكور على أساس الإختبار 
 و كاين أونتروتيان 
 ما بقاوش ليلوكانكور أورال 
 سي مازالو، انت واش بيكي ؟سورتو في ليزونتروتيان لي يحوسو على ليزانجينيور يديروا كونكور 
 ممكن يديروا كونكور 
 نو نو سامحيني،  شكون انت ؟مين جيت؟ واش تعرف ؟واش لازم تخدم؟ واش بيك عمبالك ارواح و اخدم في بلادنا لالا 
 و  كاپابل واحد يجي يلعبها يقولهم نعرف و هو ما يعرفش 
 يجيبوا ديسپيسياليست في لونتروتيان يشوفو فيك يعرفو تكدبي ولا صح من عينيك 
 مهم هادا اسمه لاپسيكولوجي كاين ديفورماسيون لي يعلموك  هدا الشي  
 وين يقراو هدوك 
 ما نعرف بالصح على بالك بلي كاين لونتروتيان و صعيب بزاف 
 كي تدخلي تلقاي ناس بزاف كل واحد عنده ليتكنيك باش تتعاملي معاه 
 ايماجيني واحد جاك في لونروتيان متكبر و يبدا يسقسي فيك قادرة تتشوكاي و واحد متواضع 
 ساهل بزاف
 ماشي معنتها كي متواضع تسمى ساهل 
 ما قلتش كي متواضع راه ساهل، هداك هو لي يخوفني 
 درت اونتروتيان في واحد لانستيتو عيطولي باش نقري 
 كيما نقولو حنا انستيتو ناسيونال تاع الدولة المهم جاي فوق الكور 
 رحت هكا طلعت، جاتني وحدة راح تديرلي اونتروتيان 
 على بالك واش؟ ما تعرفش واش هو لوراكل 
 و امبعد كيفاش فرات 
 جات، الصح شابة الله يبارك ،قالت لي موسيو  قلت لها كالاش قالت لي واسمك قلت لها زهير 
 قالت لي باش تحب نعيطولك قلت لها كيما تحبي 
 قالت لي واش تعرف، و انا نكره واحد يسقسيني واش تعرف و هو ما يعرفش واش نعرف 
 و كيفاش عرفتها ما تعرفش 
 اسناي قلت لها مادام نعرف نخدم بيان كدا و كدا 
 قالت لي برك 
 قلت لها حوايج كيما هدو الناس ما يقولوش عليهم برك يقولو عليهم الله يبارك يقولو عليهم ما شاء الله يقولو عليهم امپوسيبل 
 ايماجيني واش راح ﺗقول لي دوك 
 واش قالت لك 
 اعطيني إيدي من عندك 
 كيفاش إيدي 
 ما نعرف قول 
 قالت لي حنا نحبو واحد كلاسيك يلبس كوستيم 
 باينة متقفة 
 بانت ماشي متقفة 
 قلت لها مادام تحوسو اونسينيون مليح في اللبسة ولا مليح واش عنده في راسو 
 قالت لي جيبلنا سيڢي تاعك هاني ديتهولهم و راني نسنا باش يردولي 
 بالصح شوك كبير هاداك تاع لكلاسيك 
 هادي هيا لالجيري ،على بالك ڤوڤل الخدمة تاع ڤوڤل كيفاش عاملين دي ديبارتومون و يرفدوا لي يتشابهو كامل يحوطوهم في ديبارتومون واحد 
 وعلاه؟ عاطيينو واش يحب، نعملو واش يحب، يعملي واش نحب 
 كي يعيا يرقد فيها ،وعلاه پاسكو السيد هدا كي يحب يرقد هكا 
 حقا هداك لي يخدم في نجمة حتى هو يلبس كوستيمات 
 بالصح بيانسور حتى انا ديسيديت حاجة 
 نشري فيها كوستيم سروال أكحل قمجة بيضا كراڢاطا بلو و نروح لموبيليس 
 تسمى لازم تديرلهم  واش حابين هم و دوموندي پوست پاسكو راح تخدم بليلوجيسيال لي شراوهم هوما بالملايير و ما يعطيوكش الفرصة انت تخدم 
 و هادي حاجة محال  پاسكو ما يديروش فيك كونفيونس 
 زيدي أنا ديسيديت حاجة نرفد ديبلوم منا و كندا منا 
 ساهلة ڤاع كندا ، على بالك سورتو كي تكوني مزوجة ولا مزوج غدوة 
 و لي ماشي مزوج واش يدير 
 إلا ايتوديونت تجوزي تجري ، ماشي مزوجة ستين بالمية تروحي و مزوجة مية بالمية 
 وعلاه يعني 
 هاكا پاسكو هوما يحبو يكترو و ما يحبوش يخلطو يقول لك يجينا واحد ماشي مزوج يدي وحدة من عندنا نخلطو الجنس تاعنا يروح يحبو الدم تاعهم يبقى صافي 
 بالصح هي خير من فرنسا على بالك واش هي لاديفيرونس ما بين فرنسا و كندا 
 واش هو 
 فرنسا تبعتلك ڢيزا و كندا تبعتلك انڢيتاسيون ما بين ڢيزا و انڢيتاسيون واش هي لاديفيرونس 
 نعطيك ڢيزا بالصح كي تجي عندي انت لي تروح تحوس على خدمة انت لي تروح دبر راسك انت لي تدير كلش 
 نعطيك ايڤزومپل دوك انت نقولو عندك ناس يسكنو في بلاصة جزتي على البلاصة هاديك قلتي راني عندي لافامي هنا اسنا نطل عليهم الوقت هداك كيما نقولو حنا كان وقت فطور تطلعي واش كاپابل  تلقاي فطور 
كاپابل  تلقايه مليح كاپابل  تلقايه ماشي مليح كاپابل ما تلقاي والو دونك انت و زهرك فهمت كيفاش 
 بالصح عندك لافامي قالك يا سوسن ارواحي لي راكي معروضة على الفطور دونك سورمون راح يطيب لك مليح  امپوسيبل يعرضك و امبعد يطيبلك عدس باينة راح يتهلى فيك 
 هكاك لانڢيتاسيون كندا إلا بعتت لك لانڢيتاسيون ديري في بالك حاجة السكنة مضمونة الخدمة تريحي اليوم و تبداي تخدمي غدوة 
 السكنة كي تكوني وحدك ولا مزوجة يعطيوك سكنة صغيرة كي تكوني عندك زوج دراري يعطيك وحدة أكبر المهم عيشي في بلادي و اخدمي لبلادي بعاد علينا بزاف بعاد 
 تطلعي سوسن 
 نطلع ايه 
 تطلعي وحدك 
 حتى ندبر راجل و نروح وعلاه ما نروحش 
 و في لامان بلادي 
 في لامان بلادي لوكان نروح لالجيري نحيها ڤاع ما توليش تڤزيستي في حياتي 
 وعلاه مقبيلة قلتي لي لالا نقعد هنا 
 لالا ماشي كيف كيف مقبيلة لوكا لي عطيتيهولي انت راني عندي زوج اختيارات يا في فرنسا يا هنا مادام عندي لاشونس راني نخدم في بلادي و لاقية مستقبلي هنا مادابيا نقعد هنا بالصح أنا ما عنديش مستقبل هنا في بلادي وعلاه نتلفت لها 
 لالا دوك كيما نقولو حنا  الدنيا هدي مكتوب و كل واحد و مكتوبه بالصح شوفي بالاك بلادنا ما فيهاش الحوايج هادوما ملاح و المستقبل مجهول اسكو مليح ولا لالا بالصح الحاجة لي كاينة في بلادنا وما تلقايهاش لهيك واش هي 
 واش هي 
 الدين 
 لالا نورمال 
 جامي حلاوة لالجيري كي تكون في المناسبات العيد و رمضان 
 ما تشوفيش الحاجة راكي عايشتها و أومبعد تروح من بين يديك 
 يجي رمضان في صباح ربي ما كاين حتى واحد العشية مع المغرب واحد ما يسعى الناس ڤاع تسنى في الأدان 
 واش بك راكي تتمسخري 
 ما تحسيهاش بالصح لوكان تروحي لهيك تعيشي عام عامين يجي رمضان الناس تاكل غير انت صايمة المغرب ما كاين حتى واحد يسنى في الأدان التراويح ماكاش راكي تتقاسي 
 بالصح واحد كي يكون متمسك بدينو واش راحلو في الناس الأخرين 
 أنا ما نقصدش متمسك بدينك ولا لالا تمسك على روحك بالصح كاينة حاجة وحداخرى لي هي الحلاوة كاين مناسبات لازم تعيشيهم في بلادك 
 و انا واحد من الناس ما نقدرش نعيش بعيد على يما 
 لي قاعد قدامك هدا ماكاش واحد في الدنيا يحب يماه قدو 
 أنا يما هي كلش باش نطلع لهيك و نخلي يما هنا هدي يقولو عليها الناس حاجة امپوسيبل
 و كاينة حاجة وحدأخرى إلا ماراكيش قادرة تعيشي في بلادك و تشقاي في بلادك ما تقدريش تشقاي لهيك 
 وعلاه 
 هاديا صرات العام اللي فات نعرف واحد عنده ماستار حب يخدم في واحد ليكول لي في البلاد دخل يخدم لتما اونسينيون و يدي شاك موا من الشهر الأول تمان ملاين 
 الله يبارك 
 تمان ملاين نشوفها أنا حاجة توپ السيد هادا دفع سايي و بعتولو رمى الخدمة هدي و طلع 
 لالا أنا الحق كي نلقى مستقبل هنا في بلادي نقعد 
رشيدة رشيدة، راكي شابة آيا غاولي رانا نستناو فيك 
كاش واحد من االتلاميد دياولك عندو واحد يتزوج بيا
ما تحشميش، آيا يا دراري غاولو
حضري التلاميد تاوعك بنظام ، بنظام ،آيا منا ،آيا نتايا أرواح منا 
تْفضلي مدام
اسْمح لي ماشي علاجال تصويرة نْيتم ولادي 
مهبولة هادي
راني مليحة كي خلاني راجلي نخدم
خلي أنا نتصور معاهم
بالعقل ،بالعقل ،ماتلفوهاليش
هدا بتسعين ألف
رشيدة جبتلك واحد الصباط هايل من الطاليان و كاين واحد تاع فرنسا
لالا أعطيني تاع دزاير
نعطيلك تاع دزاير ،هاكي ،هاكي
و هدا شحال يدير
هدا يدير دوسوميل
و هادي شحال تخليها لي
هدي أديها بخمسة و عشرين ألف
واش تديهم ختي رشيدة
 وقتاش تديهم ختي رشيدة    
لوكان جيت ختك تعطيهم لي باطل 
نعطيك عينيا معاهم 
خلي عينيك لمرتك 
و هدا شحال 
ديرهم لي في ساشي 
هدا مسيد ماشي سوق 
لوكان نحكمك، انت ، خدمتك روح أخدمها الفوق
سامحيني مدام ما نعاودهاش مرة خرا 
الله غالب يا مدام 
والله مانعاودها يا مدام هادي لخرانية
اليوم شباب بزاف 
عسي الما ، مايبطاش ويجي
أوه عييت من التعمار
يونس  راك تستنا ليلة القدر
راني نعس عليكم و لي يبوجي نبوجي معاه
ياك ماعندكش سلاح
عندي الڤرزي و عندي هادي 
رد بالك ادير كيما المرة لي فاتت و اتيري على الپوليسيا بالحجر
من الطناش للفوق  لي يسيي يدخل ما نرحموش
نبعثه للجبانة
يا طفلة نوضي توجدي القهوة لهداك المغبون المسكين
و ديري له فيها مازهر
يستهل
صباح الخير عليكم
حتى حاكمين الحيوط تبعونا
آيا شدي هدي حطيها في المسيد
لالا مانحطهاش
حبسي  تشدي ولا لالا
لالا
تحطيها في المسيد و لا ماتحطيش 
لالا ماشي للدراري
لالا
طونوبيل جيبولها طونوبيل
بالاك  بالاك 
بنتي بنتي خليني نجوز
لالا مدام ريحي  كاينة بومبة
لالا خليني نجوز بنتي
علابالي،  لالا مدام
خليني نجوز واش دارت لهم
واش هاد الدين لي يسمح بالظلم
خلاص خلاص مادام
روحي تريحي مدام  روحي
لازم نشوف الكارطة ديالك
علاش
هدا كوميساريا و لا سبيطار
واش شفتيها
ما شفتهاش
ما قال والو الطبيب
ما شفتهاش  ماشفتهاش
على حساب لاپوليس كان يقرا عندنا
مازالك تستناي روحي تريحي شوية 
يارب هدي ﭭاع لافوت ديالها
قلت لها تبطل الخدمة
و كاش نديرو دوركا
تهدني تهدني
يما يما 
راهي هنا دورك تجي تشوفك
مدام أرواحي تشوفك
أسمح لي خويا عندنا طبلية وحدة
أنا لفيونسي ديالها
أسمح لي خويا الله يسجيك
هاكي مدام ألبسي الطبلية هنا
وين نروح أنا و بنتي وين
رشيدة رشيدة أنا الطاهر، ماتتقلقيش راني معاك
فهميني دبري عليا واش ندير يا بنتي
ما تخمميش خالتي عيشة دورك نلقى بلاصة فيها لا سكوريتي
هيا نحطكم و نروح لازمني نرجع بكري قبل الليل
دوزانكم تصيبوهم ﭭاع الداخل
يما زوج نسا وحدهم في ڢيلاج راح يخلونا طرونكيل
غدوة نروح للمارشي نكري زوج رجال يعسو علينا
يهديك ربي يا بنتي 
هنا واحد ما يعرف حكايتك
نبقاو مخبيين هنا و خلاص
تماك وين يشكو فينا
نبقاو تاكلين غير على ياسمينة
شكون هدي
عندها شهر و هي هنا ساكنة عند ياسمينة
حاجة  ما تخفالك
ريحة هدي المرة كي ريحة المسك
أسمعي الريحة تاعك طاحت لك
خلعتني
راح نهبل وين نروح وين نهمل
بلادي و مهاجرة فيها
خرجت نشم شوية هوا وليت ميتة بالخوف
وليت خايفة حتى من الخيال
راني خايفة  راني خايفة
ريحة الكرمة تسبيني
لوكان نصيب نجوز حياتي قدامها
كانت كاينة كرمة تعطر الحومة
كنت نقابلها حتى تديني عيني
من نهار عاود باباك الزواج هجرت الدار ونسيت  الكرمة
حياة الصغر، ماكنتش نظن نتمرمد
ناس ماترحمش 
سييت نولي كي الخيال و ما سلكتش من كلام الناس
المطلقة مطلقة حتى و تكون بنت رسول
جامي حكيتي لي هاد الشي
لو نعيد همومي نعمر ألف كتاب
لو نعيد همومي للجبال تعيدلي جواب
أرواح يا الكلب حْكمتك
وري تشوف يدك، حكمتك
يا حسان أهدا
شوف مختار النيميرو تاع الدار ماركي في يدو
يا مختار راه هبل الطفلة 
يا مختار خليني نبرد فيه قلبي
أنعل بليس يا حسان
يا مختار خليني، بعد
حبيت ولا كرهت أنا راح نتزوج بيها
نحكمك المرة الجاية نقطعك طراف طراف
يا حسان قلبو راه محروق عليها واش تدير
و علاه، ينفع فيه الضرب هدا
واش دخلك يا مختار
يا مختار كاين غير بنتي في هاد الحومة
هدا مهبول، آيا آيا 
على السلامة ياسمين واش راكي مرحبا بيك
لحقتك البرية
بالصح مازالك مريضة يا بنتي
خالتي عيشة لازم وحدة فيكم تخدم
و راح تلقاي خدمة هنايا
و علاش لالا طول عمري و أنا نخدم
الخدمة ماتخلعنيش، شوفي يديا
حتى حاجة ما تحيرني لقمتي نجيبها من فم السبع
انت اللي قلت لي أخرجي أخرجي
يا بنتي لي قرصو الحنش يخاف من الحبيلة
خالتي عيشة الحكومة قالت بلي قضاو على الارهاب بقاو غير شوية
بلادنا بلاد العجايب و الغرايب
أديتنا كامل الصرف
كل واحدة فيهم تخليني ننوم يا شيخ
لازم المنام تاعك يكون صحيح يا وليدي
غير المنام اللي باطل في هاد البلاد
راكي تشوفي واش راني لابسة يا بنتي 
حوايج يماك
كي تروح للكونترول تاعها عند الطبيب في دزاير نجيبلها شوية حوايج
وري نشوف 
مارانيش حابة يجي
مارانيش حابة يصْرالو واش صرالي
هكدا قلتلها راكي تشوفي يا بنتي
تضيع في عمرها كاش ما راح تصيبي كيما الطاهر
راجل كيما هو ماتصيبيش بحالو
ارهابيين خطفو رجال تاع دين مسيحيين
حتى هادو ماسلكوش منهم
قتلو تْنين و عشرين في بليدة
وين كان مخبي هاد الحقد و الكره
القلوب هادي مابقاش فيها رحمة
في تاريخ بني آدم عمرها ما صرات جرائم كيما هادي
نحب نعيط
ردي بالك رشيدة الحقد يجيب الثار
راني خايفة منو حبيت برك نعيش
راكي خلصتي
كاين شي ناس تقتل شحال من واحد من فاميلتهم
كيفاش حبيتيني نسكت و كل يوم كاين دم واحْزان
ناس تموت و دراري يتيتمو حبيت نعيط و نخرج هاد الزعاف اللي فيا
سامحي 
لمن ليا، لسكاتي، أنا ما رانيش قادرة نسامح
سالي الموتى إلا قادرين يسامحو
أنا حية، نقدر نسامح
هكدا حب ربي
حبسي ربي برئ من هاد الظلم
واش راو يصرا من الانسان
رانا نحفظو ثقافة الحقد و الكره
يعني عمرها ما راحة تحبس و راح المستقبل تاع ولادنا
أدخلو،أدخلو ، غاولو
أدخلي لداركم يا طفلة ، راه الليل
هدي كل ما تسمع الرصاص تخرج، آيا أدخلي
هدا كلاش
خالتي خيرة وليتي تعرفي السلاح
لوكان راكم تحوسو على خدمة
غدوة  الصباح نتفاهم معاكم
هلكتنا الشيخوخة و كبرنا توحشت الدراري
لهيه راهم حيين
هاك هدا يحفظك
يبعد عليا الجن و النسا
مازالك تزهر كيما السبع
السبع يزهر غير عند بابك يا الميمة
شفتك في الحانوت تاع بابا
في التلفزيون ديما يقولو دزاير بيضا صح
البلاد لي تقراو فيها مليح و تاكلو مليح و تعيشو في الهْنا تكون بيضا
بالصح البلاد لي فيها الظلم و الفقر و بيبان المستقبل مغلوقة تكون كحلة
أعطوني أسماواتكم
سليم  ،  ياسين  ، بن يوسف
أنتيا متزوجة 
لالا مازال 
علاه ماديريش الحجاب
نحاهولي الطبيب 
وعلاه ،الطبيب خير من ربي اللي لزم علينا الحجاب
ربي غفور رحيم 
و الله شديد العقاب 
شديد العقاب على اللي يعصيه
ما تعنديهاش دايمن دايرة هاكدا
حقا واسمك 
رشيدة
جيتي جديدة هنايا 
مرحبا بيك
ربي خلقنا لسان باش نهدرو
من دزاير حبيتي تجي لهاد الثلث الخالي
التلاميد ﭭﺎع هنا ما يستهلوش القراية
لالا،ماشي القراية، مايستهلوش وحدة شابة و عاقلة كيما نتي
وقتاش نبدا
القسم نتاعك راهو واجد جوزي
صباح الخير
لوكان تشتكي منكم المعلمة تشوفو
واسمني رشيدة
كاش واحد حاب يطرح سؤال
أتفضل
انتي لي جيتي من دزاير
كيفاش علابلك
ﭭﺎع علابالنا
تقدر تشري أيفون بهاد تشيبا
راني مغروم مارانيش مهبول
راهم جاو، راهم جاو
راهي قراصت، نوض نوض خلينا نروحو
نوض ، نوض
هدا ظلم هدا، لي في نيتكم و الله ما تدوها
لسانك طويل، نتايا
أسمعي ما خلصتينيش
خفتي يحكموك الجنون
جارتنا عرضتنا لزواج نتاع بنتها
نروحو نزهاو شوية
واش بيك تاني  المسيد ما عجبكش
لالا، مليح
واش كاين يا وليدي واش كاين
فو باراج يا ميمتي، دورك نموتو
قلت لك ما نروحوش لدزاير
ما تخافوش دوك نهربولهم ما تخافوش
ما تخافيش بنتي رشيدة، ما تخافيش
أزرب وليدي، أزرب
بشوية وليدي، بشوية
شحال كنت نستنا فيك 
توحشتك بزاف
علاش درتي لي هكدا
ماشي بيدي
هيا ندورو نـﭭصرو مليح و تحكي لي كلش
علابالك بلي الماء تاع البحر ينحي السحر
مالا كامل دزاير يلزم ينحولها السحر بماء البحر
راكي بديتي
الوقت ﭭاع لي درتو باش نجي ليك حبيتي تخسريه في دقيقة
حبيت برك نعرف علاه خيرني سفيان، أنا بالدات
رشيدة سييي تنساي هاد الهم
علا بالك بلي نحبك
كي نهدر معاك شوفي فيا
علا بالك بلي نحبك و مانيش حاب نخسرك
أنا تاني حابة نعيش
ريح كيما راك ريح، حبطهم من جيهة الواد حبطهم
أرواح شوف فيا
مليح حبط راسك سـﭭم روحك
كلش تسـﭭم عندك الزهر
بصح الجرح لي راهو في راسي هو اللي ما براش
ما زالني خايفة 
الدنيا ﭭﺎع راهي هكدا وعلاه غير انتيا يا بنتي و انا مانيش خايفة
لو كان يقتلوني قدام ولادي
نشوفك منا على ست اشهر
خلي الوقت هو اللي يداوي كلش
مالا خلاص فريتها، واش قالك الطبيب
عطاني كاشيات تاع الصبر
مالا عندك الصبر بزاف
الحومة ولات تخوف ولى هدا يعس في هدا
هدا يـﭭابر في هدا
الجار نتاع سكاميام إيتاج طلع للجبل
سفيان غبروه
راهم يقولو داوه هادوك
واش جيتو اديرو دوركا
البارح كي كنا نعيطو حتى واحد فيكم ماجا لعندنا
حتى واحد فيكم ما فيه رحمة في قلبو
و دورك جايين تتفرجو 
كل واحد يروح لدارو، ما نسحقوكمش دورك، خلاص 
ماتلوميهمش يا ولية ما تلوميهمش الخوف من طبيعة الخلق
كيفاش ما نلومهمش حتى الشجاعة من طبيعة الخلق
نقدر نحي ولا لالا يخي انت اللي قلتي لي كي تجي تنحي سقسيني 
 ماشي هدا 
 راني وصيتهم ، أتونسيون لينون مادام قلت لهم كلش يتحفظ بالترتيب ،و صورهم كامل، درك نقرا أساميهم 
 هادو تخليهم كبار كيما هاكا 
 هنا باش يكتبولي التاريخ 
 هنا يكتبولي الإسم و هنا التاريخ 
 هنا ما نكتبش يكتبو ديراكت علاخطراش يعرفوها 
 غدوة نقرا من التمانية حتى التسعة غير ربع و نولي 
 يخي غدوة ما تقرايش الاربعا 
 لالا نقراو فرنسي 
 على التمانية حتى التسعة غير ربع ساعة غير ربع 
 مالا تحكمهم تاع الخميس 
 لالا بالخميس رايحة للعرس 
 كيفاش ندخل لاميزيك 
 كيما واش 
 راه أدان المغرب 
 هيا سيدي هاني بديت 
 ايه فهمتي 
 ايه قتلتني بالضحك 
 هي كبيرة لمرا هدي 
 كبيرة 
 ماشي كبيرة على بالي واقيلة بنتها الصغيرة بيام ولا ليسي دخلت العام اللي فات 
 هي في لبستها تاع الخمسينات 
 تاع الخمسينات هكاك 
 ايه شابة 
 راني بالاك السمانة الجاية نجي نغزلهم 
 ايه أرواحي 
 امبعد قالت لي الزهرة قالت لي إيمان كي خرج جيست خرج قلت لهم وي قالت لي أرواحيلي امبعد شوية نسحقك 
 انت شكيتي 
 بيانسور شكيت هاديك هي الطريق 
 والله ما رحت 
 مليحة ، لوكان غير رحتي 
 هي بيناتنا مدرتهاش بالعاني 
 كنت مشغولة كانت معايا هاديك الستاجيار كنت نعلم فيها 
 يعني  لقيتيها أوكازيون باش ما تروحيش 
 حتى أنا لقيتها سبة 
 راني غدوة نجوزلها  أمينة 
 لوكان جات تسحقك في حاجة إيرجون ، راهي جاتك 
 ايه عندك الحق و هدوك البنات كشما تغيب عليهم حاجة 
 ﭘاسكو أنا كي عيطت لي أمال رحت أنا و رجعت ميتة بالضحك و هوما يتوتوو بيناتهم قلت لهم 
 حتى أنا كنت نية والله مادابيا كنت نحكيلهم نتمسخر شوية 
 هوما راحوا سمطوها 
 والله ما تخافي 
 والله حتى لوكان تتمسخري أساڢوار كيفاش يوصلوها 
 الظاهرة جابتلي عريس مليح زعمة واش راح نقولها أنا غدوة 
 زعمة واش راح نقولها أنا غدوة 
 على واش 
 على العريس 
    تقولي لها لالا
 واش  نقولها كي تقولى وعلاه 
 لوكان جات كيما هاكا 
 كيفاش يعني 
 يعني إلا حلفت لك لخرى بالكذب 
 كيفاش، حلفت 
 والله الزهرة ما على بالها 
ايه هي قالت لي والله ما على بالها بلي راح نجيبل ك عريس 
 عمبالك هي ما تفهمش 
 ايه ممكن 
 المهم برك كي عرفت أنا تاني حابة نعرفو العبد هدا 
 و انت شفتيه 
 شفته شفته قبل 
 بوﭬﻮس ولا لالا 
 والله حاجة الزين مليح  في الزين 
 خير من هداك 
 دوك نجبدلك ليديفو لي كاين فيه كامل 
 وعلاه يا اختي هدا ﭬاع 
 لازم نتستيه من الفوق للتحت ايه مدي لالات البنات و ما نتستيه و نشوف يستاهلك ولا لالا 
 كيفاش عامل الراجل هدا 
 ما نعرف 
 أنا ما عدتش نامن بحاجة إسمها الحب في وقتنا هدا 
 نامن بيه ماشي ما نامنش بالصح الحب لي ما تجيش معاه الرجولة ما عنده حتى قيمة 
 بالصح هو راجل 
 يعني ﭘاراﭘور للعيشة تاعهم كيما  لڤور
 بالصح هو تحط في موقف دارته فاميلتو ماشي هو لي دارو بيدو 
 ماعليش السبع تاعك نجيبهولك كيما صواش 
 والله درك عدت نشرط 
 ايه 
 ولى ديفو 
 كيفاش كيفاش 
 قلت لك في الشكل ما نسحقش ديفو 
 الله الله 
 ما قلتش ، بالصح بكري ما كنتش راح نشرط في الأمور هدي بالصح دوك 
 هدي هي القصة لي راهي تصرا في الوقت 
 لالا القصة تاعي 
 بيانسور قصة 
 تعرفيها سارة 
 ما نعرفهاش بالصح نعرف لافامي تاعها 
 يا شفيت عليها سارة 
 أنا ما نشفاش 
 كي كنت صغيرة نشفا عليها تلعب لي بشعري بالصح كانت تبانلي كبيرة الوقت هداك 
 بالاك في لاتاي كانت تبان كبيرة كيما رؤى 
 ايه بالاك بالصح في لاتاي ممكن كيما انا بالصح سمينة عليا شوية 
 صح بالاك هي قدي في الطول ولا زايدة عليا شعرة بالصح المهم هي تبان سمينة عليا هي دايما تلبس طالون عالي دونك إلا فاتتني شوية برك 
 تسمى قدي بالصح تبان طويلة عليا ولا ﭬروند دو تاي سمينة شوية برك 
 زوجت هاديك سايي عرسها عنده واحد و عشرين يوم في لوسات نوفمبر كان عرسها 
 يومين قبل العيد الكبير 
 ايه قبلو قدقد ازوجت 
 هدي هي الدنيا 
 نحب نسامح فهمتي نحب نحط في بالي غير الخير ما نسمحش لواحد الشر تاعه يأثر عليا بالعكس أنا لي لازم نغلبو فهمتيني نسامح و نسبي نتنازل  مالڤري أنا دابيتود ما نحبش نتنازل بالصح ساعات نتنازل من حقي باش نكسبهم 
 بالصح مالاوروزمون كاين ناس تفهم هدا كي شغل ضعف و أنا نكره  نكون ضعيفة فهمتي 
 إيبان بالتي هي أحسن نجبد روحي و هدي هي الواحد لازم يفهم قدرو ﭘاسكو ماكاش أسهل من العيب  ولا لالا  أمينة بالصح ماشي ساهل الانسان يتحكم في أعصابو و ما يروحش للعيب 
 درك قولي لي برك واحد يعرضك للعرس و أنت ما تحمليهش و تعرضيه والله العظيم ما دخلتليش لراسيي هدي 
 والله ساعات تهدر معايا في الأول بيان 
 بالاك دارتها من فوق القلب و عرضاتك باش ما يلوموهاش علاه ما عرضتيهاش 
 بالاك 
 لالا والله عرضتني نورمال بالصح كي شغل تتمسخر 
 لالا ماشي إستهزاء تاع كي شغل مشنفة عليا فهمتي 
 والله ما درتلها حتى حاجة ما درتلها والو ربي لي يشهد 
 بينها و بين مولاها 
 إيماجين هاديك المرة كنت قاعدة مع كليون هي فيها حاجة اترص و ما تنوضش تقول لك جيبي لي فهمتي أنا مع كليون و قالت لي أعطيني ستيلو 
 قلت لها هاكي نصوطي على الراجل و نجيبهولك 
 قالت لي ارميه قلت لها ما نرميهش 
 هيا هدي تندار نرمي الستيلو  قدام الراجل 
 شوية كاين حوايج ما تندارش 
  بيناتنا كي  يكون البيرو فارغ نرميلك و ترميلي 
 لالا المهم هي ما تنوضش من بلاصتها 
 قلت لها ما نرميش و ديري واش حبيتي تحب تقلقك 
 واش راهو المقرمد هداك 
 تهنينا منه سمانة هداك 
 وعلاه 
 ماراهوش هنا راه يقرا 
 يقرا 
 ربي يعينك على لسانه 
 آمين في الأول ما نكدبش عليك تقلقت من روحي 
 واش راح ديري لازم توالفي 
 لازم ايه و انا للاسف نكره واحد يسيف عليا حاجة نتقلق بالخف 
 ماشي تسيف عليك الله غالب 
 وين راحت 
 والله ما علابالي وين كانت 
 ليبا تاعي مسكين ما بقى فيه والو يصلح 
 والله في حالة 
 و ماكاش حاجة مليحة نشريها 
 والله لي لابساتو مسكين عريض عريض عريض في حالة 
 حبيت نشري سباط 
 حابة تشري سباط 
 ﭙﺎسكو ما عنديش واحد 
 أنا تاني والله كيما انت 
 المشكلة كامل هنا 
 هاتي برك نلقى حاجة تعجب 
 بلاك السمانة الجاية يحطو حاجة جديدة نروح و نسقسي 
 ما نعرف بالصح نقول لك حاجة 
 شفت حبات عند واحد اون  ڢيل
 وين رحتي انتي 
 ايه عرفتها 
 و كاين واحد تما شفت عنده سنديلة بيضا كيما تاعك 
 شفت عنده حبات عجبوني ما نعرف نلقى عنده هداك ولا لالا 
 الحق عنابة فسدت الحوايج غاليين الحاجة لي تساوميها ميتين تلات ميا ربع ميا 
 عجبني واحد السباط طلياني روعة 
 ما جاش قدك 
 حتى أنا نحوس على سباط 
 السنديلة الباج اللي شريتها كومفورتابل في المشية منيحة 
 اللي جيتينا بيها كي شريتيها 
 شفتي اللي قالت لك عليه تاع الطاليان  كاين واحد الحانوت قدامو يشبهلو ماشي قدامو لاﺻق فيه 
شايفته
 المهم كاين واحد لتم 
 من تم شريتها 
 ايه 
 ماﻟﭭﺮي ما شفتش كيما هي 
 النوار ما عجبتنيش و في الباج كاينة وحدة برك 
 ايه صح 
 جاتني في الباج خير 
 جاتك مليحة و ما شفتش وحدة كيما هي 
 ماشي هداك الحانوت 
 ما عرفتش  شكون هو 
 المهم على بالي كاين واحد قدامه 
 ماكاش لتما 
 أنا خممت نشري سباط 
 أنا حبيت نشري  ڢيستا  كحلة و عجبتني وحدة 
 أنا إدا مليحة تاع دياﻳﭙﻲ نشري وحدة 
 كاينة وحدة تحفة اللي راني قلت لك عليها 
 فيها سنك كولور تهبل تهبل تهبل 
 بالصح غالية بزاف تسعميا و خمسين 
 شحال تسعميا و خمسين ساڢا ﭘﺎ   
 بالصح صح تهبل ماكاش هكاك في عنابة كامل 
 قست النوار جاب فيها غير ليتاي الصغار ماكاش كبار 
 نورمالمون تحت الحوايج في الشتا تشري تاي كبيرة 
 كي قستها قستها فوق لاڢاست 
 نزيدو شوية لي سمينة كيما أنا ما نعودوش نقدرو نشريو والو 
 واش انتيا سمينة نورمال 
 يسرى و ما تلقاش كيما بكري 
 وعلاه يسرى واش بيها 
 رفدت صحتها على من قبل و كانت كي تحب تشري حاجة تلقاها ضيقة عليها مالة دوك 
 بالصح تسعميا و عشرين بزاف 
 ديفوا نقول نطم الدراهم و نروح للترك و نشري الحوايج و نجي 
 دخلت اليوم لواحد الحانوت مورانا  ﻟﻴﭙﺮي تاعه غاليين 
 ماشي مور لاكور هديك مور لابونك تاعنا 
 ايه 
 يخي كاين زوج حوانت تاع الحوايج تما 
 ايه 
 كاين واحد فيهم يبيع غالي بزاف سباط ربعميا ساك ربعميا 
 دخلت قلت نشوف ليمونتو 
 دخلت عجبني واحد في الروج عجبني هو و النوار قلت له شحال قال لي تمنميا و تلاتين و الآخر قصير تسعميا و خمسين واش لهبال هدا عطاني قستو  جا قدي  جاء يهبل يهبل يهبل 
 يتقفل من الفوق للتحت ملاح ليمونتو تاعه 
 تمنميا و خمسين برك و الآخر لقصير الشوية لي مام  ﭘﺎ  قدي تسعميا و عشرين 
 كي تقولي طويل تسعميا مليون ماعليش 
 بالصح قصير يا أمينة اونديري ڢاست صغيرة و ما فيهاش كاﭙﻮش 
 بالصح تهبل في لاكوپ تهبل تهبل 
 فيها البلان أمينه 
 شفتي في المسلسل ليمونتو لي تلبسهم ياسمين تهبل 
 ملاح 
يهبلو راهي دايرة عرض أزياء لللبسة  كل خطرة بحاجة 
 ساعات العبد يفلس 
 والله ما عيني نشري حتى حاجة حبيت حاجة في النوار 
 حتى أنا على جال قصيرة تهبل 
 بربي نشا الله كي نترفه نشري السباط 
 أنا طميت غير لخردة السمانة الجاية قالوا نشا لله يحطو سلعة جديدة 
 على الاقل تاع شتا يرد عليك البرد 
 صح سجلنا قريب خمسة و عشرين دقيقة 
 أنا على الاقل نحتاج ساعتين 
 واش راح ندير بيها كي تبقى في اﻟﭙﻮرتابل تاعي 
 خليهالي كي تجي ابعتيهالي في اﻟﭙﻮرتابل تاعي 
 تتبعت
 أيا بيان 
 شفتي الغباء وين وصل 
 بانو لي ما يتبعتوش هدوما 
 ما نعرف علاه دارو فيه الصوت 
 باش يفضح العبد كي يسجل فهمتي 
 كي كنت نسجل ما سمعت حتى حاجة 
 لالا لالا هدا ما يسجلش 
 والله ما على بالي فيهم كامل ولا لالا 
 ساعات تنفحلي على اﻟﭙﻮرتابل و ساعة نقول نرجع للساﻣﭙﻞ 
 مازالت عندك الدودة تاع اﻟﭙﻮرتابل 
 كي يكون العبد فارغ شغل 
 أنا ما عنديش ڤاع ما نكدبش عليك 
 و انتي بالخردة تاعك 
 أيا اسمعي ما طيحيش بيهم 
 وصل الوقت وين التيليفون يشعل وحده 
 درك يقولولو واش تهدر هيا و سيبون 
 عندهم ساعتين و هوما يهدرو واش كاين اليوم و البارح راهي الهدرة باطل 
 ما نعرف أنا والله عييت على بالك 
 نخليك ترقدي 
 لالا ماشي الرقاد راني عييت ويكاند تجوزيه عيا سمانة كامل و انت تجبدي 
 أنا يدي توجع 
 ايه حقا ما روحتيش للطبيب 
 ما على بالي درك الطبيب هدا لازم نروح له ديركت ولا ندي  رونديڢو قبل 
 هاديك ما علاباليش 
 ما علاباليش كيفاش يخدم العبد هدا 
 ما عندكش النيميرو تاعه 
 ما عنديش حكيتلك كيفاش تعرفت عليه صدفة 
 الراجل هداك لي قال لي عليه 
 واقيلا نروح عند طبيب تاع أعصاب و خلاص 
 سورمون راح يقولك القلق و يسقسيك حوايج خفاف و كي يكون طبيب مليح يعطيك ديري ليزاناليز 
 حتى لوكان تروحي لجينيراليست مليح يعطيك ديري ليزاناليز 
 ساعات كي نفورسي على يدي نحس أونديري عرق يتسيرا فيها 
 فهمتك بالاك عندها علاقة بالاعصاب 
 و تنملي وسي يا إيمان 
 شكون  لاﭬﻮش ولا لادروات 
 لالا لادروات تنملي عندها أكتر من عام 
 لازم تروحي مالا 
 درك نشوف نبيل ﻧقول له كي يروح يدي رؤى نهار السبت 
 وين يديها 
 يديها تقرا 
 ﻧقول له إدا قدر يجوز يحكملي روندﻳڢو عنده 
 اسمه معروف و راجل كان عنده قال لي روحي لبن مهيدي و شكرلي فيه هداك قمة و قال لي هدا لي راكي رايحة ليه انت جامي ما سمعت بيه علابيها درت عنده أنا 
 بن مهيدي 
 لالا أنا رحت عند الآخر على خاطر بن مهيدي على العشرة يبدا و انا كنت مزروبة لقيت ناس برا 
 قلت نسقسي واحد من هنا قال لي هنا بوالكرعين قال لي روحي لبن مهدي قال لي انسان مليح ماكاش خير منه و هو يخدم على العشرة و انا كنت مزروبة 
 بن مهيدي تاع العروق 
 ايه تاع العروق 
 مختص في الاشعة تاع العروق 
 أنا ماني حابة حتى واحد يسمع 
 ماشي مشكل 
 تبعي إيمان 
 هدا السبعة و نص عنده غاشي للتحت أنا حرت و قلت واش بهم الرجال هدوما قاعدين البرا 
 قال لي أطلعي أم النساء الفوق لقيت بزاف النساء 
 أنا كي نروح للطبيب واش راح نقول له 
 أحكي له 
 بلاكي يديرك مهبولة يقولك يجيو عندي غير المهابل 
 دار حالة القمل عندنا 
 قالت لي معلمة كاينة وحدة شعرها معمر و أبيض من الصيبان 
 أنا قلت لها عيطي ليماها ولا عيطي لباباها 
 كي عيطت ليماها سمانة ولا أكثر ما حبتش تجي 
 كي قالت لي قلت له يا الشيخ أنا الطفلة هدي ديجا كراس القسم ما تكتبش فيه 
 قال لي  شكون قلت له فلانة 
 عيط لباباها كي عاد يعرفو و كي جاء باباها عيطلنا المدير و هبطنا حنا قاعدين نهدرو و المعلمة تقول كيفاش نقولولو 
 قلت له يا خويا حبيت نهدرلك و حشمت كيفاش نقول لك والله حشمت منك 
 قال لها أهدري راكي كي اختي 
 أنا قلت له قبل الطفلة ما تقراش 
 قالت له واش راح نقول لك تسمى عييت 
 قال لها أهدري برك 
 قالت له سامحني يا خويا بالصح لازم تقطعلها شعرها لبنتك 
 قالها كيفاش 
 قالت له تسمى شعر بنتك موسخ 
 قالها على بالي شريتلها الدواوات ڤاع 
 قلت له يا موسيو ما يفيدش الدوا أم كتبو عليها في الجورنال 
 كاينة وحدة قالت لي لفليت مليح ديرهولها في شعرها و يقطعهولها قصير و تغسلهولها يماها 
 قالت له تسمى الله غالب باش ما تعديش الدراري و زيد بنتك نفحتلها السمانة هدي تحلو و تلعب بيه 
 قالت له شوف أنا قالوا لي الدراري شفتيها يا مدام شوفيها واش اسمها فلانة راهي لابسة الطالون 
 قلت أنا بالاك تقطعلها السباط و لبست تاع اختها ولا ما على باليش أنا 
 ساعات  نغمض عينيا على الظروف 
 قالت له رفعت لي صبعها و خرجتها تكتب في الطابلو جيت نشوف لقيتها لابسة واحد عالي ڤاع  
 قلت لها فلانة تقدري تمشي بيه 
 قالت لي وي مدام 
 قلت لها المرة الجاية نلقاك بيه ماشي نحيهولك نكسرهولك في رجليك 
 قال لي باباها  تاع خالتها 
 بالاك ما عندهاش 
 لالا هدي رجلها كبيرة 
 لالا لبساتو و جات باش تبان طويلة 
 لبساتو 
 أنا دايرة قانون كلاكات ما يجيش بيها و الطابلية  تكون مقفولة عندنا النظام هدا 
 قال لي واش نقول لك عييت ضربت حاولت درت كلش غير تقرالي بالصح على بالي ما تقرا ما والو 
 قالت له يا بابا ديرلي ليكور 
 قلت له إلا رايح ديرهم لها راك ترمي في دراهمك ما راهيش تاع ليكور 
 قال لي نعرف الروسية و شحال من لغة 
 قال لي الخدمة لي نخدمها نخدمها بمخي و لوكان نجي نقريها و ما تعرفش بالاك نعيط عليها ولا نضربها 
 قال لي الضغط لي عليا من المسؤولين يكفيني 
  لوكان تشوفي مرة معلمة جاء راجلها رايحة تهرب زعمة و المدير لتحت شافها قال لها غير ارجعي واحد ما يتحرك 
 قال لها تنحيو العلم أومبعد كل واحد يروح وين يحب 
 قالت لي يا فضيلة شفتي الزكارة 
 مالا وعلاه لي يخرج على الزوج و نص و التلاتة و ربع يدير فيهم حالة كي يحبو يهربو 
 نقول لك راه بقى كاس لهيك في الكوزينة فيه لاتاي إلا تشربي 
 نقول لك ما تشربيش خير باش تقدري ترقدي
 وعلاه سخفت  عليه
 روحي  رؤى راه كاين لتاي 
 قولي رؤى تعشيتو عند خالتك ولا لالا 
 لالا ما تعشيناش 
 مالا داروا قهوة برك 
 والف شوية نور في القرايه عمتي جميلة 
 شوية 
 واش داير هو 
 داير قانون 
 قانون حسبت يديروه غير تاع الأدب 
 لالا هو ما داروش في لافاك 
 و يقرا في الجامعة الليلية 
 هدي يقراها في النهار 
 مليح قانون 
 يقراها في عنابة 
 بداو في أكتوبر يقراو في النهار 
 أنا بالاك بربي نشا لله نسجل فيه 
 اونديري جامعة 
ايه صح 
 راح نسجل فيه فان ديسمبر هدا بالصح  روعة 
 يقراو بالربع سوايع مور بعضاهم 
 خليه يعمر وقتو 
 هوما قسموهم دي ﭬروب 
 هو يحب يقرا يومين في السمانة 
 التوقيت حسب المعلم 
 بالصح يقرا صباح و عشية 
 كيفاش حتى جاتو الفكرة يدير في لانستيتو هدا 
 باش يعمر وقتو مالا واش يقعد يدير 
 قصدي دار زوج حوايج 
 هاديك حاجة و الأخرى حاجة 
 كلما يزيد عنده دﻳﭙﻠﻮم خير سيرتو في الخدمة يسحقهم بربي نشا الله 
 ندخل أنا و أميرة لي تقرا معايا 
 بالصح لازم نطلع لليسي على الاقل يخرجولي بيلتان تاع الباك 
 و تحبسي الجامعة 
 لالا 
 كيفاش اديري 
 تقراي في الليل 
 لالا ماشي كلش كيفكيف حسب ﺳﭙﻴﺴﻴﺎليتي لي راح ديريها 
 حسب ﺳﭙﻴﺴﻴﺎليتي تاعك تاع الجامعة 
 لالا والله والو 
 حسب ﺳﭙﻴﺴﻴﺎليتي لي حابة تسجلي فيها فهمتي 
 ما فهمتش 
 كاينين دي ﺳﭙﻴﺴﻴﺎليتي تاع سمانة و دي ﺳﭙﻴﺴﻴﺎليتي تاع يومين 
 آه مالا تقراي سمانة ولا يومين دوك لي فهمت 
 أنا حابة ندير حاجة تساعدني 
 تسمى قالونا في ﺳﭙﻴﺴﻴﺎليتي تاعنا في الجامعة نديروه في السيماستر الثاني ماشي في الدوزيام آني تسمى التخصص لي راح نديرو يمشي معاها 
 ڢوالا 
 يعني تخدمي عند ليزارشيتاكت و أون مام تون حبيت ندير دو دﻳﭙﻠﻮم خير من دﻳﭙﻠﻮم واحد 
 بالصح لوكان تغيبي تروا فوا ينحيوك من لاليست و لوكان تغبيبي يوم لازم غدوة تجيبي شهادة طبية ماكاش اللعب 
 حتى انا حبيت  هاكا 
 ساعات كي يجي الفطور ياكل بالواقفة و يروح على خاطر ما عندهمش الوقت بزاف من الطناش حتى الوحدة يوليو 
 يقراو من تمانية للربعة 
 ساعات يخرج على التلاتة و نص و عندك نهار لربعا دالة الفوج الآخر 
 أنا خيرت في فيفري على خاطر يبدلونا لي موديل 
 قلت لها جاء مضروب قالت لي لالا بالصح قالت لي وجو مبدل ما تعرفيهش 
 والله ما علابالي لاباس عليه في داتو ماراهوش مجروح 
 ايه قلت لهم قالت لي والو 
 مالا ما قدروش يعرفوه نشا الله ما  تكونش حاجة كبيرة برك 
 والله قعدنا نسناو 
 لوكان تشوفي البارح كي جات ماما و قالت لنا ما رقدناش حتى  للطناش 
 هدا على بالكم من البارح 
 ايه علابالنا من البارح 
 ما عمبالناش ما قالتش خالتي ما حبتش تقلق ماما 
 مسكينة خالتك هاديك من مشكلة لمشكلة 
 واش راح ديري حاجة كي تكتب من عند ربي ما عندك ما اديري 
 مديتي ﭙﻮرتابلك ليماك 
 ايه هداك مديتهولها 
 كي قالت لي يسرا مدتهولها 
 قلت لهم سبحان الله مقبيلة عيطت بلاﭙﻮس تاعها 
 لالا ما عطيتهاش ﻟﻴﭙﻮس تاعي 
 لالا بانت لي كي شغل مازال عندك 
 لالا راني دايرة دو ﭙﻮرتابل 
 مالا قولي لي ﭙﺎسكو كنت نعيط لك في موبيليس و ﻧﻠقاە طافي 
 لالا راني كنت مطفية اﻟﭙﻮرتابل شوية فاسد 
 وعلاه هدا 
 تقلقت منه والفت بلوخر 
 والفت بالحضارة 
 باش ترجعي لحاجة قديمة شوية واعرة 
 أنا قلت سور رقدت 
 لالا ما رقدتش راسي يوجع دار فيا حالة 
 والله غير حتى انا راني في حالة حكمتني الدوخة و حابة نرقد 
 أنا كي  نكون عيانة  نحب نرقد 
 ماشي غير تحبي ترقدي هاديك هي لي تحكمني ساعات 
 ما نعرف علاه 
 مليحة 
 مالا راكم وحدكم 
 ايه أنا وحدنا طلعت نانا و فضيلة و رؤى يباتو 
 أيا بيان ماراكمش وحدكم 
 من بكري ماراناش وحدنا 
 عمبالي وحدكم خفت عليكم من الغول 
 لالا 
 مالا راحة ترقد معاكم فضيلة 
 لالا لالا ما ترقديش هكاك نجبدلك كوات 
 و انت واش رجليك ريحو شوية 
 والله كي العادة كي نحي ليبا يحكمني واحد السطر ما نقدرش نحملو مي في العموم ساڢا 
 بالصح يقلقو هدو ﻧقعد غير نطلع فيهم سيرتو في الخدمة نتخبا في الشوك باش نطلعهم و ما يفيقلي حتى واحد 
 قلقوني شوية 
 و نتوما واش دايرين فيها 
 بيان 
 كيفاش جوزتو اليوم بلا ماماك 
 اليوم كنت في لافاك 
 على شحال رحتي 
 وليت على الطناش 
 راح نقول لك على الطناش تاع الليل ساعات أنا نولي نخربط 
 و يسرا 
 جات مورايا جوايه الوحدة 
 اسمعي راهي معاك 
 كي تلقايها قولي لها قالت لك ايمان ربي يعيشك 
 وعلاه 
 قولي لها برك هي تفهم و تضحك فهمتي 
 ما تقوليلش راه مازال عندك 
 قولي والله 
 وعلاه ما حطيتيهش في الميكرو 
عمبالي حطيتو بالصح كي جيت نشوف لقيتو ماكاش 
 آخر تسجيل درناه نهار لي جيتك فيه 
 صح شفيت عليه 
 أنا كانو عندي زوج بالصح أنا بعتلك الأول ما بعتش التاني 
 مالا غلطتي 
 بالصح بعتلك الأول في لاليست نورمالمون هداك هو لخر 
 لالا لالا ماشي هداك هو لخر 
 اما هوما كاينين زوج و كي تجي تحلي لاليست يجيك الأول 
 لالا لالا يجيك لخر هو اخر واحد سجلتيه 
 كاين منها صح أنا عمبالي الأول 
 نحتيه 
 ايه نحيتو و التاني كيفكيف ما عندي حتا واحد سينون ما تحكمليش لاكارت ما نقدرش نسجل غير إدا كنت نحيتو 
 كيما هاديك الخطرة أصلا ميساج ما قدرش يدخل حتى نحيت من الميموار 
 مالا تعمرت 
 تعمرت ايه ما عنديش بلاصة بزاف سينون راني سجلت أكتر من هكا 
 مالا تاع صوتي خليه ما تنحيهش كيفاش جاي صوتي مليح ولا لالا 
 يضحك 
 يضحك 
 على بالك وجي ناشف 
 الخميس هدا ما نقدرش نجي 
 وعلاه 
 ما قدرتش 
 كيفاش 
 قلت لك والله ما راني قادرة ندﻳﭙﻼسا 
 وعلاه 
 كي سمعت فشلت ڤاع 
 فشلتي بالصح ما فيها حتى حاجة أرواحي و اقعدي 
 البارح كي قلت لي هكاك الميكرو طفيتو عييت نكمل 
 راني معاك في الشي هدا 
 كي زدت سمعت البنات يبكيو في الصباح فشلت 
 وعلاه عيطلهم 
 عيطلهم ايه قالهم راني جاي ماما كي وصلت عندهم هو دخل موراها 
 و كيفاش راهو دوك 
 قالت لي ماما وجهه مبدل 
 نشا لله  تكون خير و جازت سلامات معاه 
 نشا لله برك ما  يكونش مخطوف ولا سيكيريتي ميليتار على جال الخدمة تاعه 
 وعلاه هو واش يخدم 
 قالت لي ماما يخدم في الولاية 
 كيفاش هدا 
 أنا البارح سمعت عبدو يهدر قال لي يديكوديو ليميساج لي يجيو للوالي حوايج كيما هاكا 
 ما نعرف كيفاش خدمتو 
 هو عنده كارتابل تاع  ﻟﻴﭙﻮس 
 نور قال بانت لي صحابه يسالوله تار 
 لالا هو ما عندوش مشاكل ڤاع لوكان خاوتو واحد اخرين نقول لك 
 بالصح واش معنتا واحد يتخطف تلت ايام معنتا كاينة حاجة 
 شوفي أول حاجة  يكون فقد الداكرة تاعو بالصح ماكاش منها هدي ڤاع 
 بالصح يلقاوه 
 كيفاش يفقد الداكرة تاعه 
 ساعات تصرا ينساو كلش و امبعد يتفكرو 
 يعني واش يصرا له 
 حتى لوكان جات صح نسا راح يلقاوه لاﭙﻮليس 
 هدا إحتمال واحد في الميا 
 و الاحتمال التاني من الخدمة تاعه سيرتو سيكيريتي ميليتار  واعرين 
 يعني واش راح يديرولو 
 درك حنا ما علابالناش أنا ﻧهدرو برك 
 و هي واش راح ديرلو 
 سادﻳﭙﻮن واش كاين في الخدمة تاعه 
 غاب دارو فيه الشي هدا ﭬاع 
 قادر  يكون سمع حاجة و حكموه باش ما يقولش حتى لواحد 
 والله ما نعرف 
 درك راهم قاعدين على نار مخطوف ولا لالا 
 زعمة واش ﻳقولهم 
 هدا إدا قالهم قالو لي راه مشوكي 
 هدر معاهم 
 هو يهدر و يضحك بالصح الحكاية هدي ما جبدهاش ڤاع ما هدرش عليها 
 نشا لله  يكون خير خالتك مسكينة 
 مرتو حتى اداوها للطبيب 
 قالت لي ماما أونسانت 
 ايه راهي أونسانت عندها سبع شهر 
 ماكاش منها قولي له خطيك من الخدمة هدي لي فيها الريسك و فيها المشاكل 
 ﻛﭙﺎبل المرة الجاية يخطفوه هو ولا يديولو مرتو ولا ولادو كيما نشوفوها في ليفيلم 
  كان يخدم لاباس بيه ﭙﺎسكو خرج النهار هداك قضى لمرتو على الحداش جابلها القضيان و راح هاديك هي الطريق 
 والله أنا وحدة من الناس  راني حايرة  صح
 تلاقاه وليد عمو يخدم معاه في الولاية قال له وين راك رايح قال له رايح نخدم دوك ما على باليش شافو النهار هداك ولا غدوة من داك
 هاداك ما نعرف تلاقاه صاحبو تاني شافو من بعيد ما نعرف شافو ولا لالا 
 كي جاء رايح ليه لقاه راح ليسونسيال كي بان هدا ما كان 
 نشا لله ما تتعاودش 
 كي يفهمو الصح أومبعد يديسيديو على خاطر دارولو انونس في دزاير كامل 
 في السبيطارات في كلش 
 قادرين حتى يكتبوها في الجورنال 
 ديكلاراو ﭙﺎرتو 
 يحكيو مقبيلة الخطيف ﭙﺎرتو الرجال تتخطف من وسط لاڢيل يخطفوك نورمال ڤاع 
 ايه 
 أنا دايما نوصيهم نقولهم شوف يا نور البون هاداك ايڢتيه ماشي معنتها اللي ما يجوزش عليه ماشي راجل درك ليڢوايو يعرفو العبد من وجهو صح ولا لالا 
 صح 
 كيما مقبيلة يحكيو واحد يخدم يرفد الطوموبيلات من البابور و يديوهم لاميزون باش يبيعوهم حبسوه في نص الطريق رافد معاه تمانية طوموبيلات قالك عطاوه طريحة شبعوه ضرب و رماوه و كتفوه و اداو الكاميون و هربو بيه 
 فيه طوموبيلات جدد قصبة 
 شحال ناس كانو راكبين في الطوموبيلات و هبطوهم منها 
 راجل نادية كيفكيف كي جاء يجيبها حبسوه وين واد النيل و هبطوه منها بالسيوفة اوروزمون طاح في واحد يعرفو خلاوه سينون ما يسلكش و نادية جات قعدت زوج سمانات عندنا من الخلعة 
 شوفي أبسط الحوايج و الله الوقت هدا ولى واعر 
 هو لي حبس لهم 
 على هاديك يقولك كي تركب في الطوموبيل أغلقها حتى كي  تكون ماشي كي يحبو يحلوها ما يقدروش 
 واش راح يدير العبد 
 نشالله برك  تكون سلامات 
 هاديك هي 
 راني خايفة  ما يبانش ڤاع 
 راه مشوكي دوك سور كاينة حاجة 
 والله  غير خالتك تغيض 
 نشا لله  يكون هدا الشي  في ميزان حسناتهم 
 آمين نشا لله 
 شوفي يماك لي كانت رايحة عند خالتك خوخة صبحت عند فاطمة 
 هي راحت عند خالتي فاطمة 
 بالصح كانت من قبل ناوية تروح عند خالتك خوخة 
 وقتاش تولي يماك 
 ما علابالهاش 
 الويكاند هدا تجيو في زوج 
 والله غير نشوف يا إيمان يا اختي 
 وعلاه على خاطر ماما كي هدرت مع ماماك ما قدرتش تقول لها و هي في الحالة هاديك 
 أم في حالة 
 شكون لي قال راح تصرا حاجة كيما هاكا 
 والله البارح كوشمار 
 تسمى البارح تالت يوم 
 قادر  يكون تالت يوم قادر يكون رابع يوم راهم هدرو بالصح الصح ماراهوش باين دوك ماما راهي لتم دوك تفهم الصح 
 أم غير يسايسو فيه يهدرو معاه و يضحكوه ما جبدولوش على الحكاية ڤاع 
 قلت لهم اهدرو معاه و ضحكوه و اجبدوا منه الهدرة إدا قعد كيما راه يديوه  ﻟﭙﺴﻴﻜﻮلوڤ 
 كاش ما عدبوه 
 ماكاش أتار تعديب قالت لهم ماما مضروب ولا مجروح قالت لي والو 
 بالاك في الكور تاعو من داخل 
 على الاقل يجيك يتوجع 
 قلتي وجو مقلب كشما دارولو نحاو منه حاجة 
 حتى لوكان نحاولو راح  يكون عنده السطر 
 والله ما على بالي 
 والله كلش ممكن الراجل هدا يخطفوه تلاتة ايام و يرجع 
 هو منين عيط من التاكسيفون 
 بانت لي من اﻟﭙﻮرتابل عيط لخاوتو و ولاد عمومو راحوا جابوه 
 كانو يعيطوا له و ما يردش 
 لالا اﻟﭙﻮرتابل تاعه مغلوق 
 راني خفت بزاف 
 واش بك فيلم رانا نشوفو فيه 
 نشا لله خير 
 نشا لله 
 و عبدو دوك راه معاهم 
 راه عند لامية 
 وعلاه ما قعدش عند خالتك 
 ﻟقى راحتو لهيك 
 يقعد ولا يروح 
 قلت لهم يا ماما يقعد معاك 
 نسنا نسنا باش يعيطو على التسعة جبدت لاﭙﻮس تاعي تاع نجمة و عيطت لماما و عيطت لي بتاع بنت خالتي تاع باطل 
 عندها يماك نجمة تاعك 
 قلت لهم مقبيلة ما تمديها لحتى واحد كي نسحقها نجبدها 
 زعمة جماعة خالتي وردة يتلاقاو ولا لالا 
 بانت لي علابالهم 
 بالصح  شكون لي قالك ما يروحوش 
 يروحوا و ماما تما 
 في الحوايج هدي ماشي لعبد هداك تما ما نروحش 
 لوكان ماكاش ماما بالاك 
 أنا بانت لي يعرفو ﭙﺎسكو  يكونو سمعو من بعضاهم 
 جاب لي ربي  الصابون هدا دارلي الحكة 
 و خوخة راهي عند فاطمة 
 ما تقدرش تدﻳﭙﻼسا 
 شحال عندها ملي دارت لوﭙﻴﺮاسيون 
 قولي سمانة هكاك إدا ماشي اكتر 
 مالا مازال الجرح جديد 
 والله الإيامات هدي عدت ننسا بزاف 
 انت 
 بزاف 
 عندي دوا تاع النسيان لازم تشربيه 
 واش هو 
 أرواحي عندي نعود نحللك دوك 
 والله الله غالب راكي شفتي ما رانيش قادرة ندير حتى حاجة 
 حتى أنا قلت لك ارواحي تقعدي ماشي باش تخدمي 
 أوكازيون مادام وحدكم ارواحو في زوج و نجوزو ويكاند مليح يخي كيما لهيك كيما هنا فهمتي 
 نشا لله 
 حقا راني  كونفيرميت مع اﻟﭙﺮوف على لكريدي تاع ليموبيليي و انت كي تقعدي اعطينا إڤزوﻣﭙﻞ على كريدي تاع دار ولا تاع حانوت يعني لي كاينين كامل 
 ماشي مشكل 
 راني قاعدة كي العمية مالا العشية عيطت باش  نكونفيرمي على النواظر تاع زاكي على خاطر الزجاج تاعه لازم يتخدم من تونس غير عيطت قلت له السلام عليكم 
 قال لي أخت شمام واش راكي قلت له لاباس الحمد الله 
 قال لي واش ديرتيهم ولا لالا قلت له ما لبستهمش 
 قال لي وعلاه ما درتيش الكوراج باش تلبسيهم 
 قولتلو ﺣقا شفتها هاديك تاع الجزيرة 
 قال لي هي دايرة الماكياج ديري كيما هي و شوفي روحك 
 و انت كاش مغامرات 
 ما كاين حتى حاجة 
 و انت كاش جديد 
 ما كاين والو كاينة غير الخدمة 
 اليوم عييت بزاف 
 شحال راهي الساعة 
 درك راهي العشرة 
 العشرة بيل 
 بان لي راح الحال 
 حبيتي ترقدي بالاك 
 لالا لالا واش قلتي 
 قالت لك حبيتي ترقدي 
 لالا لالا 
 راني قاعدة كي العمية على بالك راني حاكمة اللقاط و المراية 
 تاع واش  هدا الحس
 تاع التسجيل علاه درك وين سمعتيه 
 المهم  ساڢا انت 
 نقولو لاباس اليوم جاز بالصح والله طبت تاع الصح 
 و انت واش دايرة فيها 
 كيما تعرفي ماكاش جديد 
 واش راهي لولو واش دايرة 
 تعرفيها 
 راح ترقدو كيفكيف
 أنا و يسرا في البيت و هوما في الصالون 
 واش حقا شفته صواش أحكيلي 
 ضرب يافوس عرف بلي هو اللي خطف أختو 
 مالا اليوم حلقة مليحة 
 ايه و عرف بلي حب ﻳقتل خوه 
 حط الحراسة على ياسمين بلاك غدوة يروحلها للدار 
 مالا هنا يديها عنده 
 ايه يديها لدارو 
 بالجمعة يجوزو الحلقة هادي 
 إدا جيتي عندنا ما نشوفوش 
 لالا نشوفه 
 لالا لالا 
 مالا نخلقلك تيليفيزون 
 دبري راسك 
 غير هدي لي ما نقدرش نحكم فيها 
 كلش نقدرلو بالصح هدي خاطيني 
 ماما ما نعرف وقتاش تولي 
 راحة تقعد 
 سادﻳﭙﻮن هي و لحوال 
 نشا لله  يكون الولد بخير برك 
 نشا لله راني نزيد نعيط لها و نشوف 
 بابات وليدات يغيض مسكين 
 واش راح يدير العبد 
 شفتي كيفاش 
 غدوة  أنا  نبكر
 على شحال 
 نروح في البوس تاع التمانية 
 أرواحي انتي و فضيلة نخرجو و نحوسو 
 الكاييي ما رفدتوش ڤاع 
 رايحة نجيب ڤاطو نجيبلك 
 جيبي نجوزو الوقت 
 قاعدة وحدها مقلقة غاضتني فوق اللازم 
 لازم الانسان  يكون مومن بالمكتوب 
 لازم تبدلي شوية هوا أخرجي 
 حتى انا دايمن في الروتين شفيت على الجمعة لي فاتت جازت حلوة و الجمعة هدي سامطة ڤاع 
 ڤاع 
 واش من شيكولة درتو في الڤاطو 
 درنا تاع الميزان 
 أهدرو شوية 
 واش نهدرو  نقعدو نهدرو 
 تكتبي واش نهدرو كلش 
 لالا تكتب كلمات و كلمات لالا 
 سيبون  أمينة 
 يمشي نورمال 
 الحمد لله فرات 
 راح كلش لالا ما طفيهش خليه يكمل 
 اليوم حبيت ندوش بالصح لقيت اﻟروﭙا لي كنت حابتها مشمخة 
 واش به حبس بانت لي واحد ما يتفكرني  
 لالا أمينة اللي حافظتها 
 أرواحي 
 سيبون مشات 
 أنا عندي تليفون 
 أرواحي  إيمان راهي حلوه 
 مازال قولي لي جيت مليحة هنا ولا لالا 
 تشبهي لأسما 
 نقرا فرونسي 
 انت تقراي ولا تصوري تشبهي لسميحة صاحبتي 
 تقولي نوارة هنا تباني نعسانة 
 هدي مازالت عندك 
 نحيتها من اﻟﭙﻮرتابل ما عجبتنيش روحي فيها 
 هدي في العرس صورتها 
 هدا هنا قبل ما يموت خرجو مليك يحوس و هنا في قسنطينة 
 أنا وياك نتشابهو 
 أيا نلعبو 
 حبيت نوريلكم حاجة تقلق شوية 
 على بالك الحاجة لي تقلق في السباط تاعي كي نلبس سروال يبان من تحت 
 درك نزيد العربية في الكلاڢيي 
 زعمة نلقى وحدة  قصيرة 
 عندي وحدة كحلة 
 هبلت عليها نلبسها مع السباط 
 تاع من هدا 
 تاع إيمان جابتو باش تسڤمو 
 واش راكي ديري 
 شفت المسلسل واش صرا 
 سمعتي لغنية هدي 
 شحال من ﭙﺎج كتبتي 
 حداش 
 واش راح ديري درك 
 نلعبو دومينو 
 ما رانيش حابة نلعب 
 كي قلتي لي قولي لها في اﻟﭙﻮرتابل شبعت ضحك 
 واحد الحكاية تغيض واحد نحا الدار ليماه و تزوج 
 واش بيكي تضحكي بركاي 
 بالاكي يرقد 
 حنا نهار كامل نشوفو في الجزيرة 
 ديري اللي قلتلك 
 درك نجبدها 
 الكلاڢيي تاعك يقلق 
 أنا يعجبني 
 أرواحي نلعبو اللعبة هدي فيها حسابات 
 رؤى جيبي لي طرف قطن ربي يعيشك 
 هاو القطن 
 ربي يعيشك راني لقيت 
 واش هدا راه  ﭘﻴﺮيمي 
 شوفي المكتوب وين كنت رايحة و وين جيت مت بالفرحة 
 نسيت واش يسنا فيا 
 أقعدي نجوزو ايامات ملاح 
 أنا ما نغيضكش نصبح بالاحد خدامة و أنا ما رتبتش أموري 
 زعمة كنا خارجين و عيط الراجل لبابا على جال  الڤاراج 
 ولينا رجعنا شرينا االخبز و جينا 
 أرواحي معايا اليوم و أرجعي غدوة 
 واش بيكي ماراكيش عاجبتني اليوم 
 نحكيو على االخبز 
 الخبز بكري وقت الرخا الناس كانت تشريه حتى يرموه و حنا درك في الميزيرية 
 الميزيرية هدي لزمت علينا سياسة الميزان 
 واش راح ديرلي 
 كيفاش واش نديرلك خبز الكوشة ولى غالي عليك 
 يعني الدقيق لي ولى رخيص 
 الدقيق غالي بالصح كي نشريو كيلو يحكم لنا تلات ايام ولا ربعة ايام 
 و الخبز تاكليه وحده 
 نقول لك حاجة يا  ﭘﺎﭘﺎ والله ما عدتش تعجبني ڤاع 
 أقرا دووك نوريلك 
 هيا اقرالي واش كتبت ولا هات لهنا 
 لالا لالا بيدك ولا برجلك حبيت نقول 
 إسمع يا  ﭘﺎﭘﺎ ماشي كي  ﭘﺎﭘﺎ تحڤرني
 أقرالي واش كتبت 
 هدا خط هدا هدا خط 
 أسمع ما تعليش صوتك عليا فهمت أنا باباك و نعرف كيفاش نربيك 
 علجية وجدي السبتة 
 هدا واش تعرف غير السبتة 
 ايه هدا واش نعرف 
 كاش نهار كاش نهار نهربلك يا  ﭘﺎﭘﺎ والله ما تلقاني 
 تهرب انت تهرب انت تضرب الطناش تجي للطنيجرة تجري 
 تهرب أجبد الستيلو أجبد الستيلو 
 أنا جيت دوك نفطر برك و نرجع نقرا على التلاته 
 أنا باباك قلت لك 
 أنا تاني نكبر و نولي بابات و وليدي على بالك واش نمرمدو 
 لالا لالا غير اكبر برك و دير واش تحب 
 تجاوب في باباك التربية الخاسرة 
 بالصح هدي ماشي لافوت تاعك هدي لافوت تاع يماك كلما نجي نهدر معاك تقول لي خليه راه صغير 
 لوكان أنا ربيتك كيما نحب أنا تشوف كيفاش اكتب 
 أسنا أنا ما نعرفش نكتب 
 نعرف نرقد أنا برك هدا واش ندير 
 أرقد و تشوف كي يجيك مني الكف 
 واش بيك تخزر فيا اكتب 
 اكتب يا ولد 
  ﭘﺎﭘﺎ سڤم لسانك انت تاني السماء زرقاء 
 كاش نهار شفتي سما كحلة 
 اكتب يا ولد 
 ما نكتبش أنا راك تتمسخر بيا نقول لك حاجة سڤم لسانك دوك نسڤم الكتيبة تاعي 
 اكتب اكتب ماتخزرش فيا كي نقول لك تكتب تكتب و تسكت 
 علجية جيبي السبتة دوك نوريلك كي نقول لك اكتب السماء زرقاء تكتبها و تسكت و كي نقول لك اكتبب السماء صفراء تكتبها و تسكت 
 هدا خط هدا خط 
 اﻟقط خير منك 
 هدا خط 
 راني نتعلم يا  ﭘﺎﭘﺎ كيفاش حبيتو الخط كيفاش الخط يطيح عليا من السما اومبعد يخرج من صباعي ولا كيفاش 
 بيانسور تحفظ غير الأمور لي تساعدك 
 أكتب الجملة هدي ولا ما عجبتكش هدي تاني 
 انت لوكان جات ليا والله ما ازوجتها خاطيك التربية 
 شفتي 
 أقسم بالله خاطياتك التربية 
 أنا نقول لك 
 على بالك يا نانا واش قالت لي الصباح ماما قالت لي تلبسي واش تلبسي ما تعجبينيش 
 قالت لي واش تلبسي ما تعجبينيش 
 لالا ماشي هكا على الصباح 
 ايه كيما راك واحد ما يضربك بعين 
 على بالك كبير و صغير يتبعو في هداك المسلسل 
 اليوم واش تسمعي في الجامعة اليوم راه رايح يموت صواش اليوم ﻳقتلو خاله في الفايسبوك ولا في إنترنات غير حكاية صواش 
 يحكيو غير على المسلسل 
 مسلسل جديد أول خطرة يعرضوه 
 قالت لك مسلسل جديد أول خطرة يتعرض على أبوظبي 
 شفتي كيفاش تعرف بنتك هي ﭙﻮرتون مزعوقة بالصح بنتك خير 
 نانا اليوم تقتلني 
 على جال الدراهم 
 لوكان جوزوزه ساعة و نص و يهنيونا 
 أحسبي عدد الحلقات و أضربيه في زوج قولي واحد الميا و خمسين حلقة 
 كي بديت نشوفه شفت الحلقة التمانين 
 والله يا نانا اللي نسمعه نسمعه يحكي غير على المسلسل اليوم راح يموت صواش اليوم راح يموت 
 ما يخافش 
 هو يعرف يلعب 
 شوفي نانا نانا متبعاتو خير منك 
 هي كي توصل لقطة مليحة  تنوض تسقسي 
 دات عشرة في الرياضيات و عشرة في اللغة 
 بيان 
 في التربية التكنولوجية جاها سؤال عطيتهولها البارح و قلت لها أحفظيه المرة الأولى جاها شوية واعر بالصح قلت لها أحفظيه 
 ماشي واعر 
 وعلاه تكدبي فضيلة 
 على بالك العام اللي فات قال لي واحد دايمن نشوفه حاب يبدل القسم لوليدو و نشوفه دايمن في الطريق ما على باليش بلي هداك هو باباة الولد 
 ما تعرفيهش 
 لالا حتى كي عيطت له و كي جاني قال لي راه يقرا لدوك ما يعرف يدير والو 
 ما عندهاش مشكل 
 ما عندهاش مشكل جانا واحد جديد قالت لي نخاف كشما نديرلو يهرب الولد 
 ولي للي قبلها سينون نكتبها بيدي 
 ڢوالا و هدا امبعد نسڤمو أنا 
 أسناي دقيقة 
 نشوفه إلا ﻟقينا حاجة تصلح 
 ما يبانش 
 جاب لي ربي نكتبو أنا 
 المرة لي فاتت ما ﻟقيتوش 
 عطيتيني واحد كتبتو و قلتي لي نكتبو أنا 
 ايه نكتبو أنا خير 
 مالا نحيهو لك 
 ايه نحيه 
 مسكينة هدي ماشي معلمة مالا 
 شكون هدي 
 الخط ما يديوش عليه تنين على تنين 
 ماكاش واحد خطو شباب 
 ماكاش تمانية في الخط يخي يا أمينة 
 كيفاش أنا حطتلي عشرة 
 في الخط 
 كيفاش الخط ما فهمتش 
 الخط هو الكتابة ما تديوش عليها تمانية على تمانية 
 كيفاش 
 ما تديوش نقطة كاملة على الكتابة 
 كاينين تمارين يعطيهملك باش تتعلمي تكتبي الحروف
نورمال ماراهيش نوار و بلون صح     
نوار و بلون    
عرفتي ليتري تاع المرا     
و كاين وحد النقطة ملونة يقولك أقعدي تشوفي فيها تبتي تلاتين تانية     
أومبعد غمضي عينيك و رمشي  أخزري  فالحيط تشوفي الطفلة بيها بليتري تاع وجهها كامل     
سييتيها   
ايه سم الله الرحمن الرحيم تشوكيت     
و لاخر هاهو وين راه     
و هادي واسمها لهنا     
وشبيك تشوف فيا واش كاين     
وين راح صاحبي     
هاوليك موراك    
تقراي دوك     
لالا نقرا في البيبليوتاك    
نوال رايحة تقرا     
ايه هكا لي تهدريه تكتبيه     
أومبعد نردوه بالعربية زوج سوايع مينيموم     
علابيها قلت نسجل أنا و تسجل سارة     
لازم كل يوم ديري و اهدري و ما تخليهمش يفيقو كي تسجلي    
تسمعو ﻟﭙﺮوف      
باش تعرف بلي مادرناش هدرة وحدة و بعتناها لبعضنا    
وعلاه قالتنا زوج سوايع هدرة   
باش يجو بزاف الكلمات     
اهدري و عاودي     
دوك نهدر معاه على كاترين     
قولي له الصح نورمال    
هيا هيا نروحو لهيك     
قالت للاولاد كي تكونو في قهوة سجلوا نورمال    
و حنا البنات في الدار    
مالين العروس و العروسة  عجوزتي و عروستي    
خيطتلها جبب باش تلبسهم    
و الطفلة راحت لكندا     
دارتلها الفراش أومبعد صدقوه قالها ما تجيبيش الفراش ما نعيشوش هنا دوك     
أي عندها طفلة في عمرها عامين كانت قادرة تدي الفراش و ما يديروش دار هنا تخلي شوية عند يماها شوية عند أختها كيما يديرو الناس    
اني نشوف في المطار يديو كلش    
لالا انا نعرف وحدة راحت لفرنسا و عندها بيت حاطة فيها فراشها    
راهو ﻳقولهم حرام عليكم أنا باباكم    
باش ﺗقوليلي ما دارش فيهم دار    
كانو هوايش    
انا ما عجبتنيش على كبرو يمرمدو فيه           
هيا فهمونا في اﻟﺘﭙﻲ    
تونغجستري هدرة بالدارجة و تكتبيها و تزيدي تكتبيها بالفصحى     
لالا بصح اللوجيسيال لي يديرها وحدو ولا انتي    
لالا اللوجيسيال يدير غير لي كالكول برك     
فهمت   
راك تشوف فينا نهار كامل و حنا نهدرو     
و رايحة اديريها هادي  تاني    
رايحين تاكلو     
نحي هادي     
و ﺗقولي هدرت معايا  هي لي نساتني     
قالتلهم جامي شفتكم     
خزرت فيهم أنايا    
حتى مرواني نهار تقرينا نشوكيها ﻧقولها ماراكيش شافية عليا واش بيك    
هاو واش قرينا     
أياه ما هدرتش معاها     
جيتي على التمنية     
لالا اليوم قرينا على العشرة     
انا جيت على التمنية   
مازالك معاها
على قداش تخدمي مالا    
بطلت  الخدمة   
صح مالا ﻟقيتي شكون يروﻧﭙﻼسيك     
خليتيهالو و خرجتي     
عملتي مليح دوك تعودي تجي تقراي     
آني نجي اليوم وين شفتك    
جيت روتار    
ترجمهالي وحدو     
ابداو اهدرو      
لوكان شفتي      
اسناي نحيها  هادي      
روحي كملي واحد ما يسمعها الهدرة هادي  
في عمرها واحد ترونت كاش حاجة بصح مازالت ﺗقول في عمرها ڢان    
شوفي هادا واش فهم فالكور     
ماكانش ليريد و الشيب يتغطا بالصبيغة     
تسكن في فرنسا فرانساز     
وعلاه جات لهنا     
باش تقرينا كور في باجي مختار    
دﻳﭙﻼسات باش تونكدري وحدة  
التام هدا مليح و أنڢيتاتها على خاطرش خدموه غيركيما    
راحت لدارها     
جا ولد ﻟقاك تدور قال ما نقراوش راطا مسكين    
ما جاش نهار كامل     
هدرتها هكا    
خديجة قالت لي هكا    
جامي قريت و راني فرحان     
قالي عليها لكوزان تاعك    
إكستري دنيسونس واحدة    
خرج كاين عياشي وحداخر عندو لحية     
عيط شوية     
المهم حنا لازم نسمعوه باش نقدرو نكتبوه    
دبحت في العيد    
قطعت   
ما سلختش بصح حكمت    
باينة حكمت رجل     
 دراري صغار يحكمو رجل     
ايا ارواحي اهدري انتي هنا    
مالين الدار ماكاشهم    
غسلتي الدوارة    
جبدت كلش بيدي    
سورمون ما عرفتش      
عاودت قلبتها و غسلتها    
لوخر هاداك لي فيه بزاف     
صح منك هاداك يتاستيو بيه النسا     
قالولي باش تشوف إلا تعرف ولا لالا    
لازم تغسليه  بيان  
تحطي له جافيل    
كل ﭙلي تحليه و تغسليه بالما     
تقعدي ﺗقلبي فيه بالعقل    
لازملو ﭘﺎسيونس برك    
هادا كامل  درتو انت فحل     
عندك خاوتك وحدخرين     
ولد واحد    
تحطي توييو في الدوارة    
ما عنديش خويا     
غدوا منداك  قطعناه   
هوما كاين حوايج باينين لي ما يعرفش يديرهم يحصل فيهم    
شحال في عمركم كي تزوجو انتوما تلاتين توصلوها     
جامي شفتو     
انا نروح نحك الحيط تاع الدم    
نمسح الفريجيدار   
ﺗقعد تتصدر كي يحطو الفطور    
انا ما راني ندير والو اعطيني خدمة باينة ماشي تاع ندور     
ﭘﺎرتو يعيطولك و ساعة ساعة احبطي التحت    
انا ماكسيموم ساعة كان كلش واجد كملنا فطرنا     
واش درتو ما نحملش نسنا     
خرجنا من صلاة العيد سلمنا على بعضانا     
لوخر يشرب في القهوة تاعو     
و انا نسيي في انترنات     
الكبش في الجنينة     
اربطو و ادبحو علقو تما   
راني مولي للجامع    
علابالك بلي لوكان يجوز الظهر ماكاش دبيحة    
عندك تلات ايام تقدر تدبح فيهم حتى المغرب تاع النهار التالت     
أخت راجل خالتي حتى للزوج باش دبحت    
وعلاه ما عندهاش شكون يدبحلها    
بالاك يكلخولك   
خممت فيها   
لي يعيد ﭘﺮوميي جور لي ماعندوش ما يعيدش ﭭاع    
دوك وين سمعتها     
شفتي كي تعود فامي كبيرة يدبحوا ﺑﭭﺮة      
انا مت بالعيا    
الشارم تاع العيد ادن الادان كنا في الطابلة    
قبل ما ناكلو و ترقدي تنحي الراس تكسرلو رجليه تشوطو تعاود تحلو ترفدو من الجلدة تعلقو    
نتوما وحدكم حنا سبعة ولا تمنية كباش كل واحد تمتم يتشوط الراس    
انا خرجلي قلبي    
لوكان تدبح خطرة برك ما تحبسش الصلاة ﭭاع    
مكانش منها    
لي يدبح لازم ﻳقعد سمانة باللحية كيما في الحج    
ما يدوش     
الكبش يتخنق من الريحة حتى كي تحكمو يحب يهرب    
راه مربوط مسكين راح ينطق يقولك روح دوش دوك ندبح روحي كي تكمل تلقاني معلق     
كل واحد يهدر وحدو سينون تولي فوضى     
كيما مقبيلة عندك كنا كامل نهدرو 
غير روحي ترجميها كمليها وحدك اومام تون ما تكتبيش فلان قال     
تقدري تكتبي ليدي ماشي شرط كلمة بكلمة      
ايماجيني هكا و ما يعطيوكش لانوت    
ما تروحش خلي الطوموبيل     
نتكا عليها     
خليه واش رايحة اديري بيه     
وصلهولي للدار    
اني على الميكرو ﭘﻮرتابل    
ربي يعيشك     
حسبتك عاقلة    
مات لكوزا تاع ماما لافامي تاع يماها     
صغير على ماما بعام     
خلى دراري     
ولد واحد  لوكان غير تلاتة ولا ربعة دراري خلى ولد     
مي عاش حياتو كامل في الطاليان     
وليدو صغير     
هو دار اكسيدون عندو تروا موا رجلو تكسرت    
ما فاقولوش من داخل ما شافو حتى حاجة قالك الطحال انتقب     
دخل بالخميس للسبيطار بالجمعة مات الله يرحمه     
وعلاه راكي تحوسي على نوال     
تخدمو كيفكيف   
راحا تهبلني ندير كلش وحدي     
وين كنتي انتي     
شهرين نخدم على الخبزة المرة      
الطفلة لي ما تعجبهاش تداوس معاها     
شعرها طويل قصيرة سمينة     
تونتريني    
مرة طيحتلي اﻟﭙﺴﻲ     
بالجمعة رحت لعرس عيساوة و مسامع   
راحتلي الهدرة   
جاز تري بيان كلش بالطبع     
أما صالة     
شطحتي    
هيا ما تسكتوش      
راحت تونتريني     
لالا ما رحتش     
اشريولي صباط     
غدوا قولي  سارة وين راكي رايحة غدوا     
نقرا     
على قداش     
التمنية     
روح اشريلي باطة طماطيش     
واسمها    
البرج     
لالا بن_عمر خير آني مالفة بيها     
روح جيب وحدة و رد الصرف     
ايه راح نسرقو     
أي ما تسمعش كلش     
شحال راهي الساعة على قداش يبدا هداك الفيلم    
على السبعة و لوخر تاني على تمنية     
وين راحت نبيلة مع تامر     
عند الطبيب    
تليفوناتلي جوايه الزوج ولا الوحدة     
قالت لي تجي     
قلت لها ما نجيش       
وين     
قلتلها راني رايحة مع ماما خالة وردة ماتت     
بصح ﻟﻴﻜﻴﭗ تاع  البارصا ماركات واحد البوت هايل   ميسي وحده      
وائل جا باﻟﭙﻴﺠﺎما و اﻟﭙﺎلاديوم     
راني نهدر باش نوروجستري المهم أنا نهدر لاتية بيه يلبس حتى شكارة     
كلش فسد لي     
كي تكونو في الطرق ﺗقطعو     
حنا ما نفهموش     
راحتلي كي ما أوروجستريتش ليزاﭘﺎل تيليفونيك كي يعيطولي     
ما ينروجستريش هدا    
التليفون تاعي يسجل كي نهدر مع تامر     
نسحق هدرة عنابية     
 و الباقي
يلزم نتهنا منهم مكانش سبان    
قبل ما تخلاص الغنية لازم واحد يهدر    
و انا دوريجين مانهدرش    
روحي  شوفي واحد يقري بالدارجة     
واش قريتو اليوم     
قرينا زوج سوايع ﺳﭙﻮر و زوج سوايع لولة تاريخ و التانية رياضيات     
واش قالولكم     
و العشية عربية     
و لخرى قالتلنا جيبولي كادر نحطو فيه البحوت تاعنا     
و  دوك  واش عطاوكم خدمة واش عندك غدوا     
تقراو غير ليامات هادو و تحبسو شهر و نص في اللول تاع العام     
برهان ما حبش يديكروشي واش بيه هادا    
داك الزهر مكانش هنا و انا وعلاه كتبتو      
شكون راح يبات مع ماما     
عمك حفيظ    
وحدهم     
كاشما زادوا جاو الناس   
شفتي تامر     
كيفاش راح نكتبها    
نزيدو نعاودو ياخي قلنا مقبيلة    
سعيد يهدر بزاف كيما نورالدين الغاشي كامل هرب منو     
قال راح نبعت لكم الحوايج    
وين تعرفو     
هأديك الخطرة جيت معاك     
شحال في عمرها بنتو     
ربعة ولا خمسة سنين     
يحبها كيما بنتو     
لالا أكتر     
يشريولها حوايج ماركة     
غدوا نوضيني     
وعلاه ما خلاتكش تجي تبات عندنا     
داركم كبيرة آني نزعف     
كنت حاضر كي بدات تعيط    
واش ادير    
ما شفناهاش   
دارو أكسيدون    
كاين الغاشي    
وين، شحال جبتي لاموايان   
تمنطاش   
قولي الصح   
قريب ربعطاش    
ديتي تابلو دونور    
فيليسيتاسيون ديتها خطرة وحدة في حياتي    
نديرلك سيدي   
نحي التريكو تشوف حاجة وحدخرا    
هادا شحال عندو كرشو   
أي تبكي      
عندي  تصويرة تاعك مع جدي   
 دوك  راه ميت الله يرحمه     
أنا داير هاد القمجة  تاع الغنا   
لاشين يجيبو منها الصباط  ؟
فكرتيني  دوك  نعيط لطه   
واش ﻧقولو له على الساعة   
ﺑشحال تلات ملاين هي   
زرقا     
حل الباب   
شكون     
الشيخة تاع وائل تقريه علوم   
شحال عطاتلو     
احكمو انت برك      
علاه ضربتيه      
وعلاه قلت لهم بلي جارتك باش تعطيلك نقطة مليحة     
عطاك  بكف وجهك دار    
جيب الشارجور من ساكي آو في بيتي نوض   
آني كملت قبل ما تجي انت واش من كلاصة تقرا   
سبعة       
تقعدو من كلاسة لكلاسة  و تخرجو راحة دايمن   
تعرف تقري بصح تزرب ﻧقعد في الطابلة التانية مع الطفلة      
قبلوني في ﻟﻴﻜﻴﭗ سكولار     
تلعبو كونتر ليزﻳﻜﻴﭗ لوخرين   
أنا بكري كنت نلعب خير منك    
دوك نشوف لك يا صاحبي إلا ﻟقيت نجيب لك معايا غدوا     
وقتاش راح يكتب الولد  
اطيب الفطور قبل و تجي      
وقتاش لزكزامان    
نتوما ولا حنا   
حنا كل سمانة نديرو دوك نطلع نشوف     
بدل السوجي   
كشما درتي في ليڢاكونس
اسكتي عليا   
سـﭭمتي روحك  
شفتي    
وين راحت نوال و الجماعة وقتاش يخرجو لريزولتا   
قبل رمضان      
خير   
نشفا عليها دارتها أﭘﺮي ديجور     
والله لوكان ما تعرضنيش لعرسك التسجيل آو شاهد     
في الشتاء نعرضك لتاع أختي   
ﻧقعد عاقلة كي ما نعرف حتى واحد   
الصحاب تاع لافاك يجو كامل   
ندير حالة بالشطيح   
ﻧقول له أقعد هنا   
ﺣقا ما هدرتيش معاها ﭭاع أنا ساعة  ساعة  نـﭭصر مع ريم   
عندك بزاف ما سمعتيهمش   
البارح وين فهمت    
يعجبني كي يحكيلها كي يعطس تشبعي ضحك     
واش كنت ادير لتحت الشتا راهي دايرة حالة برا      
حاب نروح ناكل عندك ﭘـاراﭘلي
نشوف فيلم  في لاكونتين روعة   
لازم ندخلو العام هادا   
البنات بالمغارف يدورو   
نخرج برا   
تزوجت نوال    
شراه جديد يزوخ عليا بتيليفون     
ما نمدش آو عندك خير من تاعي      
أيا واش راك   
ساڢا جزت علي تم وين جيت   
نحي يدك   
ألو وي وين راك واش راك ادير   
كملو احكيو كيفاه جوزتي ليڢاكونس   
ماكلة و كونيكسيون و قراية 
أومبعد جبد ليزاﭘﺎراي 
قلت سيبون
إيماجيني أنا مغمضة عينيا و نبكي وهو يقول لي بنتي حلي عينيك 
حليت عينيا و غلقت فمي 
قالي داكور حلي فمك و غمضي عينيك 
نحس غير في ليزاﭘﺎراي تاعو برك 
لازم يكسرها باش يجبدها 
أومبعد ما فقتش بحتى حاجة 
و أومبعد الدم يسيل 
نشوف فيه حط خيط يدخل و يخرج فيه 
كنت في حالة ما شفتهمش 
وحدة حاكمتلي شاربي 
و لخرين يشوفو مساكن خايفين أكتر مني 
نخزر فيهم 
دخل هكا و خرج أنا قلت سيبون تهردت عليا 
قلت ما نحل عينيا ما نشوف 
قلت سور راه يدخل في خيط باش يجبد الضرسة 
عطاني واحد لاكوﻣﭙﺮاس قال لي حطيها في فمك و عضي بيان 
خزرت فيه ﻟقيته يكتب في لوردوونوس 
قال لي لادوزيام ﭘﺎرتي مازالت 
الله لا يربحك 
خرجت نشوف ﻟقيتها سيبون تنحات 
نحاها تهنيت 
البارح وجعني كي نحا الخيط 
محلولة كامل العظم طايب 
يحط وحد العفسة و يقطع بالمقص 
وجعك 
يوجع بصح مام  ﭘﺎ دومينوت نقدر نحمل نورمال 
إليك الخط 
كرهت من الهدرة 
كي إنتي تكرهي حنا واش نديرو 
وليت جورناليست 
هادي حكاية الدونتيست و الضرسة 
هيا نحي علينا دوك 
ديت تراز ولا دوز العام لي فات 
العام هادا حتي واحد ما دا لاموايان  
عند هاداك ﻟﭙﺮوف 
ايه كلاسة كامل هردتها 
و قالك غير واحد برك دا  لاموايان 
ايه نشفا 
و قلنا حنايا وين راهي هاد الطفلة 
نشفا عليها 
مام انتي قالول لك وين راهي هادي لي دات دوز 
أنا أوسي حفظت كيفاش نديسينوهم 
قتلت روحي 
نسيت حتى شكون قالهم راهي منقلتهم في الطابلة 
جبت لبرويون و تفكرت واش قريت 
كي قال لي أنتي اللي ديتي ميور نوت تشوكيت 
إيماجيني ﻟﭙﺮوف صاحبي 
قال لي تريبيان 
قال لهم هادي قريت ليرﻳﭙﻮنس تاعها صحاح 
قال لهم شوفو الورقة تحا 
ميتة بالفرحة 
حطوه معاها مسكين 
أفيشاو لزكزامان شفتوهم 
تاع شكون 
ماشي تاعكم 
تاع ستيك جوكروا 
و تاعنا حنا وقتاش 
موراهم جوكروا 
حنا أوسي 
الناس كامل 
قالتلنا اهدروا مع مسلاتي 
حنا قال لنا مور ما تكملو ديراكت 
على السمانة هادي 
كي تكملو ديراكت تديروا  ليكونترول 
 قلنا له أوموان أعطينا يامات 
شوفي هاداك لي هابط 
دوك راهو هابط في الدروج 
أيا بيان 
ساڢا  مالا 
أنا ما قريتش و اني هابطة دوك لسوونترڢيل 
سنينا ما قريناش وليت حبطت نفري شغالاتي 
أنت أوسي 
تهبط سوونترڢيل ولا تروح للدار 
السيدي خلاص مارانيش راح نمدو 
السيدي هادا عكستيني عليه زوج خطرات مور بعضهم 
آني مليحة كي ما كسرتوش 
نورمال 
كي نوصل لسوونترڢيل نعيطلك 
هيا باي-باي 
شافت ماما  لاخر يسقام موان 
قاﻟت  المهم حاجة ﭘﺎرفومي يمسحو بيها يديهم 
و شرات اﻟﭭﺎﺗﻮ 
نلصقهم أنا بالسكوتش أومبعد نلصقهم كامل كيفكيف 
أومبعد نحطهم في ليساشي 
بصح ماما شراتهم صغار شوية 
و لسارڢيات باش نطبقوهم  يحكمو لافورم مليح  
وحدكم 
أنا و أمينة 
قلت لك زوج سوايع و حنا معاهم
لازم المعاونة
لوكان سنيتي نهار يجيو ليكوزين تاعك
أنا كنت رايحة للاﭘﻮست نريكلامي على الأنترنيت كوم داب
لعبتها زعمة شاطرة نخلص تروا موا معا لخر قالت لي واحد و تلاتين ديسمبر
قالت لي العام الجديد تخلصي سيموا
قالتلي لازم ترﻳڤلي لوﭘﺮوبلام
نتوما كي تحب ادير ويفي يعطيوكم مودام جديد
وعلاه ﻳقولو ﭘﺎريـﭭزومبل أنتي دايرة فوري تبقاي فوري بصح ويفي
شفتيه
إيه نعرفه
خايفة
لالا آم يسقسيوك
ما يجيوني لا والو
تدي مودام نورمال
واش بيكي ما رفدتيش الدوا
ما خرجتش بكري من عند الخياطة
رحت للدسپونسير ﻟقيت الطبيب خرج
قالت لي بوبة روحي أسناي عند عجوزتك
أومبعد اسنيت حتى جات الطبيبة عاودت لي لوردونونس و جابتها لي
حكمتني فطرت معاها
طيبت طعام
شكون كان  عندها تم
وحدها
جاتها البارح عروستها خدمت لها الشغل
مرت جمال
أومبعد كي خرجت قلت نجوز عليها
علابالك رحت عند الخياطة ورات لي واحد ليمودال يهبلو
صح
بصح الوحدة  لي عيطت لي عليها ما عجبتنيش
لوخرين جابوهم لها البنات يهبلو
قالت لي مازلت وحدخرا ما كملتهاش
قالت لي نهار آخر نعيط لك
شحال رانا في الشهر اليوم
لوسات
مالا قريب
نسناها تعيط لي و نروح نشوف
قالت لي مودال شباب بزاف
قلتي لها على المودال تاع ماما
إيه قالت لها تنقص لها فيها منا و منا
عجبتها لوخرا تاع لاسوا قالت لي قماشها شباب
قلت لها هادي تاع الحج
أما هي
الموڢ لي جابتها لها فتيحة مالعمرة
كيفاش مخيطة
لالا ماراهيش مخيطة
راحا تخيطها لها نصيرة
عندها شحال و مازال ما خيطتهاش
اليوم وين عطاتها لي ديتها لها
قلت لها قالت لك ما تمسيهاش حتى نجيك و ﻧقولك كيفاش تخيطيها
عاودت لك الطبيبة لوردونونس
إيه عاودتها لي
أومبعد وائل كي تشوف لافارمسي هادي حالة أرواح عيط لي
نجيب الدوا
ماراهيش محلولة
كانت مغلوقة دوك كي جيت
ما جاوش دار خالتي مسعودة
مازال ما جاوش
ما عيطتش غنية
عيطت
واش قالت
قالت لك راح عمي يشوف ليزاناليز
خرجو له ملاح ليزاناليز نورمال
عيطت تسقسي على ماما ويلا راحت لطبيب ولا لالا
نسات يماك زعمة قالت تروح تدير راديو
لبس له المونتو و اﻟبوني
قلت لها ما راحتش على خاطرش آم جايين دار خالتي مسعودة
و هي راهي رايحة عند ربيعة الله يرحمها
لالا عيطت لي قالت لي زعمة اليوم نروحو عند خالتك
مالا ماني نبعتولها خويا
نبات معاها أنا
إيه أومبعد نروحو
نبعتولها خويا يديها
إيه أومبعد يدينا و نجوزو عليها و نروحو على مرة
اﻟﭙﻮرتابل راه عندها
إيه آي رفداتو
ما نعرف كيفاش تفكراتو
ﭘﻮرتون ماداتش الساك تاعها
يسمينة مقبيلة قالت له قال باباك ما تزيديش تخلي تامر يمس اﻟﭙﻮرتابل راه يخلص ليزونيتي تاعي كامل
قولي لها راكي تكدبي بابا ماقالش
يحب وليدو يرفد عليه
عيط لك تاع الكباش
واش قال لك
راني نحيت لك لاﭘﻮس من اﻟﭙﻮرتابل تاعك
خلي لعشية نـﭘلاسي لاﭘﻮس تاعك
وين راهي
يعيط لك فيها
لي عطاها لك خويا
راهي هنا
راهي مخبية تاعي هاديك
سلفتهولي برك حتا للعشية نرجعلك تاعك
وين ﻟقيتيها
ﻟقيتها في القجر
أما قجر أرواح آيا لهنا أعطها لي
جات وحدة في التيليفزيون رجلها مقطعة دارت أكسيدون
خرجت من ليسي ما جاش ﻟﭙﺮوف تاع اﻟﺴﭙﻮر
ضربها كميون رجلها راحت في جيهة و هي في جيهة
تقطعت رجلها
قالت لك أومبعد
شفتها أنت معانا البارح
مع اللخر
قعدت بلا رجل
دايمن ﺗقول ياربي طيحني في واحد هو تاني معوق كيما أنا باش يحس بيا
خطرة شافت واحد جايز قالت بقا في بالي حتى و رجلو مقطعة قلت لهم لوكان غير يجيني
دايمن ﻳقولولها كي تتخطب كاش وحدة العقوبة ليك دايمن يجي في بالها هاداك لي شافتو خطرة وحدة
أﭘﺮي تسعة سنين كانت قاعدة تطل من الطاقة زادت شافته
كانت هي في خدمتها  و جا
طلع للبيرو تاعها تعرفت بيه و تزوجو
حوس عليها
لالا تلاقاو جامي شافها من قبل
هي لي شافتو
هي لي قعد في بالها
أﭘﺮي تسعة سنين تلاقاو
جا خطبها راهي مزوجة بيه
بالجوف تمنية شهر
بصح لا خدمة لا والو ما عندهمش دار
تسكن مع شيخها
ما عندهمش دار
خوها شهيد مات في التورة
كانت تحكي كيفاش كانت تقرا
ﻧقعد نكتب بالواقفية
كانت مپلاسية رجل
رجلي راهي تسيل بالدم
مسكينة سوفرات بزاف
ولات نحاتها
ياه ما قلتلكمش كي جزت عند عجوزتي
جاهم الورت
جاها خوها البارح من قسنطينة
حيات لافار تاعها
و خرجو الفريضة و كلش
داتها الحكومة الأرض تاعهم
راح تعطيهم ربعة ملاير
قولي و الله
أقسم بالله
خاوتها سـﭭمو الورق
دوك نهار تخلصهم الحكومة كامل يروحو يسنييو
تجيها هي و بوبة تمنمية مليون
قالها جمال تمدي  لكل واحد منا  ميتين ميتين
راهي حالفة كي نحكمهم نشري بيهم دار
قال لها راكي عندك دار
ماشي تاعي  تاع الحكومة
نشري دار و نروح مع نبيلة و تامر
نكتبها بآسم الهادي
ها واش راهي ﺗقول
كيفاش واحد يدي كلش واحد والو
 دوك أقسميهم قدامي 
و تبقى ميا تروحو بيها للحج
و تبقى عشرين يديرو بيها لعشا
يدبر راسو يزيد عليهم و يشري دار
رانا نسناو
هادي تاع الأرض و عندهم فيرما كبيرة بزاف
خرج معاهم واحد
ما نعرف جدهم ويلا كان مزوج في عنابة
سقسيهم بالاك يكونو هما
يروح لاميري ﻳقولو له شكون هادا
باش يقسمو الورت
وقتاش
في قسنطينة ولا عنابة
ما نعرف
لاكارت تاعها ميتة
غدوا تروح تعاودها
باش كي نعيطلكم تجيو
طناش دقيقة
قريب نكملو
ﻟقيت مرت جمال تما
العجوزة و الشيخ وحدهم
خرجت مع يماها
يتلاقاو
ما نعرف واش رايحة تشري مع يماها
يرجع عند يماه
نلقاك هنا
قالت له لالا راني رايحة للدار
راهي تخدم ولا لالا
راني رايح نديرلها مالادي
مازالت تقرا
ما داتش كلش بقاولها كالك موديل
رحتي عند نصيرة
راهي مسلمة عليك
قالت لك ويلا تنقص لك فيها شوية
نكره  هاد الهدرة 
راهي تصب الشتا دوك
مكانش
كيما تحبي
تحبي تجي و نروح معاك نجيبو ماني
المشكل وين راه خويا آو ماكاشو
لالا معليش
هوما راحو  دوزيام جور للجبانة
في لامان
أنا لي فاﺗﻴﭭﻲ  ماشي هو
مالا عيطي لماني عندها تيليفون تاعها
ما عطينلهاش دراهم
عيطيلها و عيطي لخويا
هات اﻟﭙﻮرتابل
جيب ماني
في اﻟﭙﻮرتابل تاعي
الفارماسي محلولة
شفتي دار حالة بالبكا واش راح يدير العبد
جات أخته أومبعد خوه
و جاو شوية جيران
ﻟقيتهم يغسلو فيها
دفنوها مع صلاة المغرب
كي رحنا ﻟقينا خواتاتها يغسلو فيها
خلاص
شيخك صرالو كيما شيخي ليامات لخرة حبس الماكلة
إلا كان تاع حياة ربي يشافيه
حبست الكاشيات هوما لي وجعوني
هاداك  تاع لقلق لي قلتلك أقراي لي لانوتيس تاعو 
ما شربتش تما
و زدت كي جيت ما شربتش
ﻟقاتها سارة تدير لادياري
قلت نولي
دار عمي كانو هنا دوك وين خرجو
يسال عليك الخير
في لامان
الكارطة تاعك ميتة
كي جديدة لازم تاﻛﺘﻴﭭيها
جيبي شهادة إعادة تسجيل
رفدتها ملهيك
راني رايحة ندوش
راسي
شربتها
لوجاع تاع راسي
أومبعد نعيط لها
اسناي راحة نغسل المواعن تاع الحليب
روحي اكتبي شوية خليني
ما صليتش العصر نتوضا
و انتي سجلتي روحك
أهدرلي على الكباش
مهبولة أنايا  نهدر وحدي
واش درتي
ما حبش يحكي لي على الكوري
دالي الدراهم صاحب خويا
دالي الدراهم ما نقدروش نخدمو
شكون
ندير بروجي واحداخر
لي نروحو نشريو من عندو االكباش
هاداك المارشي
ياكلو الشعير
شحال من كبش تشريو
بزاف
عشرة شوية
نشري عشرين
نجيب عساس و نبني له دار
سجلتك دوكا باش كي تكبر ﻧقولل لك شوف صوتك كي كنت صغير
نعطيك تسمع صوتك
كي يجي نقول له راه راح
يولي وائل يبكي
نحطهم في الصالون ولا في البالكون
ﻳقتلك بالضرب نحي
بوﭭﻮس هايل
وين يسكن باباك
في فرنسا
وقتاش  تروحو لفرنسا
المرة الجاية
شطحتي في العرس بزاف
قعدﺖ مع الهادي برا
عمبالو خو مريم سارڢور
جيبنا الخبز
ضارب معاه
شفتي العروسة
كي حزمتي للعروسة شطحت معاها
خرجت قعدت البرا
مع بابا و سفيان
شافك الهادي
ما كانش تما يونتريني
أهدري بالتلفون
عبزتي سيبون
أهدري على التليفون
قلت لك لازم نسـﭭم التليفون
البارح جاتنا لافاكتور خمسة و تلاتين ألف تاع لابونمون برك
لازم نسـﭭموه
و زدت قلت لشيماء باش تسـﭭم  التيفون تاعهم
باش نعودو نقدرو نهدرو
كي نخدموهم خير من اﻟﭙﻮرتابل مرة كاين كردي و مرة لالا
بصح أنا ما فهمتش كيفاش حنا نسكنو هنا و نشكيو لهيك
بكري كي كان كلش نورمال كنا نخلصو التليفون و الكنكسيون في بوزراد
او كيما أنا في السونترڢيل وين السردوك نخلص كلش
و كي صرالي لـﭙروبلام تاع التليفون قالو لي روحي لاﭘﻮست تاع كوش
مالا هادي هي
بالاك غدوا نجيك بكري ﭘـويسك نقراو على الطناش و نص
نجوز نخلص و نركلامي أومبعد نجيك و نطلعو لفاك
كي كنت أنا و خاوتي مع بابا
و هادي الراحة النفسية خلاتني نبدع فيها
لاستوس كانت في نشر الحوايج الطوال على طراف الحبل و الحوايج القصار يكونو في النص
ماشاالله عليا
و يكون الحبل مربوط من جهة و لخرى في يدي
و يجي خويا ولا أختي باش يصوطي على الحبل
و ساعات نستعملو باش نسيطر على خويا الصغير الي يپروفيتي من خفتو و الكور الصغير ياله و مراوغتو الكبيرة و ينسى پياج مربوط في السطح واسمو الحبل
و خويا الصغير هو اللي يشري للدار من الحانوت و طرقان واحدخرين تاع روح و رواح
و كل يوم عنده بنة و لون و ريحة
كل شي في حياتنا حتى لو كان متواضع كنا نستمتعو بيه بزاف و يبهرنا
في وقتنا عشنا الدقيقة بديتاي و كل حاجة تصرا لنا قصة و فيلم مسجل و ألف حكاية و رواية
كنت تما صغيرة و ما كنتش أصلا نعرف قضية الدار بصح كنت نحب نشوف بنت الجيران كي تنشر في الحوايج
كنت نزور بنت الجيران كي كنت صغيرة و هما دورجين بحرينية
كانت تعجبني و كانت مرتبة
كانت تجوز عليا قبل ما تروح للحانوت و نشريو كيفكيف من عند عبدو المصري
كان كلش قريب و الدنيا أمان
بصح ماﻟﭭﺮي كنت صغيرو ما قلتلهاش على يماها و حفضت السر ماﻟﭭﺮي كانت قريبة مني
كنا نزورو الطرقان القريبة لينا
و كانت أكبر متعة وقتها كي نروحو للجنينة مع يما و نلعبو
كنت كي نحب نغزل خاوتي نشري كرطونة  لكرام و امبعد نلعبها جنتي و نمدلهم في الليل علاخاطرش راني سور ما راحش يطلع عليها الصبح
كان يحبها بزاف بصح خسارة مات عام بعد ما رحلنا و هو يقطع الطريق بلموطو تاعو
ما عادتش كاين بساطة بكري و الأمان الي يخصنا دوك
كان الله في العون
كنا نحسو بالمتعة مع بساطة الوقت الي كنا نعيشو فيه
بصح دوك كل شي كاين و نعيشو مليح بصح نحسو باللونوي  ما نعرف وعلاش
و أنا كنت صغيرة ندير المساسك و هي تنشر الحوايج
بصح دوك ما عنديش حياة بلا يما نطلب الله العظيم أنو يشفيها و يردها لينا
يعطيك الصحة على الموضوع
هدا وين كملت 
لازم تعرفوا بلي زوج اونڢرستي عرب جاو انتوما و واحد من الأردن 
بزاف لي كستيون من الجماعة لنعرفهم ومن العرب 
ألكسيس نصر من أكس يخدم على الديالكت التونسي 
الناس بداو يتولهو بهدا الموضوع على خاطر في الماركان بداو يخدموا على هدا السوجي 
لازم نپوبلييو بزاف و حبيت نرڤانيزيسمينار في دزاير على الديالكت 
عندنا الدراهم تاع الب-ن-ر باش نديروه واش قولكم 
أيا من بعد 
مسا الخير كمال 
عجبتني بزاف الفكرة تاع لي امايل بالدارجة ماخممناش فيها من قبل 
ﭘور لو سمينار ما كان حتى مشكل بصح ما نعرف ادا نقدرو نديروه في دزاير 
درك نشوف في لارونتري مع لادمنستراسيون ونقولكم سينو نديروه في عنابة وفرات 
تبقى على خير كمال 
أنا نضن الناس يجيونا لدزاير بصح عنابة تقدر جيهم بعيدة 
شوفي واش تقدري اديري 
ماعليش نكتب بالحروف تاع لڤور او من مبعد لازم نعاودو نكتبوهم بالعربية 
يعطيك الصحة كمال , راك قايم بيها 
راك شفت بعينيك باللي الناس راهم مهتمين بزاف بهدا السوجي 
بيان سور نروحو لسنغابور إدا قفزنا , ونقدرو نروحو بعيد 
كما قلت لكم الخطرة اللي فاتت , نقدرو نپوبلييو في مجلات امپورتانت 
هدي فكرة مليحة , كي راك تكتب لي ميساج تاعك بالدارجة 
مانعرف كيفاش راحت لنا هديا 
إدا حبيتوا منا للفوق نكتبو بالدارجة 
رانا بدينا الشات بالسكايب , اللي راهو إيفيكاس , ورايح يجيب نتيجة نشا الله 
الفكرة نتاع السيمينار في دزاير مليحة 
مادا بيا نحكيو عليها 
ابقى على خير 
مسا الخير 
كمال , كي تروح لنانسي , تقدر تبعث لي انڢيتاسيون دو ستاج ؟
في الميساجات دير سليمة و كريمة باش يركيپيريو الميساجات
رد بالك عندك كلمات بزاف بالفرنسيسة , واحد ما يقول دو مي تاع 
عندي زوج سوايع ملي رحت ما قعدتش حتى خلاصت لا كونف عندي خدمة بزاف 
ضربت ربعة سوايع في الماشينة راسي طاب 
حبيت نسقسيكم , ماشي تقرعيج باش الكورپوس يكون منوع أحكيولي شوية واش درتو في لي ڢاكونس هادو 
شكون اللي راهو يكتب لي ميساج تاعي بالعربية ؟
المرة اللولة أنا اللي نريپوندي اللولة 
كنت مع كريمة في سكايب وخرجت وقيلا راحت لهم التريسيتي 
لي ميساج تاعك أنا نكتبهم 
أنا آني حاكمة السكريتاريا 
او على لي ڢاكونس داكور  ماكانش حاجة كبيرة بصح الهدرة تكون تكون
صباح الخير كمال
على بالك سليمة ملي راح الترسيتي البارح في الليل ماجاتش حتى للصباح 
واش نقول لكم طيبنا الناموس 
ما تخممش على التنواع كمال رانا متهليين فيها 
حتى لدوك حكينا على كلش حتى على لا پولتيك 
أنا البارح بديت نكتب لي ايمايل تاعك بالعربية 
نضن لازم نكتبو في زوج سليمة بالدزيري وانا بالعنابي 
تاني راني نعمل في نفس الشي مع صاحبتي في الفايسبوك 
كل يوم نتكونكتاو تقريب ساعة ونهدرو مع بعضنا 
مارانيش حابة نكتر عليها بزاف باش ما تتقلقش 
قلت كل يوم ساعة فيها براكة
مالة نخليكم دوك ,  نروح نشوف فطوري يعود يتحرق 
تبقاو على خير وعافية 
كاين منها , هدي هي المرة اللولة اللي تجاوبي اللولة 
كل ما نقرا حاجة بالدارجة يجيني الضحك  المستوى هابط بصح مليح الكورپوس آو يكبر 
في أنترسپيتش شفت واحد من لي إيتوديون تاعي يخدم في نويونس , شركة تاع لا روكونيسونس دو لا پارول 
هوما تاني بداو يخدمو على الدارجة 
ما هم فاهمين فيها والو مي عندهم لي مييور أنجينيور تاع الدنيا و لي مييور دكتور 
قريب يفهمونا واش لازم نديرو 
سليمة على لا تاز تاعك شوفي هاد لي سڤمونتور مورفولوجيك : مادا مورفتاڤر سابا 
شوفو أنتم الكل لو سيستام دو ترونسليتيراسيون دو بوكولتر 
نقدرو نستعملوه باش نكتبو الدارجة 
صباح الخير 
واش من دارجة اللي رايحين يخدمو بها شركة نويونس ؟
حبيت نقول نتاع واش من بلاد ؟ على خاطر دوك يشعلوا التوربو تاعهم و يبحرونا 
كمال , يقدر يكون عندنا الپروسيدينغ نتاع أنترسپيتش ؟
صباح الخير عليكم 
راني نقرا كلمات عمري ماسمعت بيهم من قبل : الوشواشة
أنا نعرف المشوشة 
لازم كل عشية تسقموا الكورپوس و اديروا لي تريتمون لي يلزم و كل سمانة أنديرو لحسابات باش نعرفو واش أنديرو 
مادبية أومبعد أنديرو حوايج أوتمتكمون 
نسييو نهدرو عليها من بعد 
صباح الخير 
الوشواشة عندنا هي الناموسة قلتها لك من قبل كمال نسيتها 
تفاهمنا باش نحبسو بالسبت والجمعة باش نسڤمو الكورپوس 
رانا تاني نديرو اون پرالال في السكايب الترجمة بالعربية الفصحى 
هكا يكون عندنا كورپوس پرالال على ضربة 
واش كملت انترسپيتش كمال راك في نونسي ولا مازلت في ليون 
نخليكم على خير 
دخلت نهار الأربعا على خاطر الخدمة كترت عليا 
السّلام عليكم 
كريمة , ما تنسايش كي تروحي لفرنسا باش تجيبينا الپروسيدينغ من عند كمال 
كمال , حبيت نفكّرك على لانڢيتاسيون , على خاطرش راني حاب نبدا في لي ديمارش , راك تعرف كلّش تقيل هنايا 
سليمة , نسيت ما سقسيتكش إدا بديت الخدمة اللي هدرنا عليها الخطرة اللي فاتت في الاجتماع مع كمال وكريمة 
كريمة , مادا بيك لو كان ڤونفليتي شوية الميساج ديالك اللي بعثته لكمال , جملة واحدة برك ؟
ابقاوا على خير 
الپروسيدنغ تقولها كتاب ولا المحضر 
السمانة الجاية فكرني في الإنڢتسيون تاعك 
ما على باليش كيفاش يقولوها بالدارجة , دوك نشوف كيفاش ندير 
حطيت بالعاني كلمة كتاب باش ما نخليش البلاصة نتاعها فارغة 
بالنسبة لكلمة پروسيدينغ , كاين اللي يسميها أعمال وكاين اللي يسميها وقائع
ولازم علينا نتفاهمو , كي نلقاو كلمة كيما هادي , إلا نكتبوها بالفرنسي ولا بالعربية الفصحى  على خاطر كلمات كما هدوما ماهمش منتشرين بزاف في الدزاير , غير بين الناس اللي عندهم مستوى جامعي 
هدا وين جوزت زوج سوايع في انترنت باش أنوع الكرپوس  خاطر الهدرة تاعنا تاع سيانتيفيك و زيد القدر بناتنا دونك بزاف حوايج ما نجيبوهمش 
جبت دي تكست من فايسبوك بصح ضهرلي لهجة تاع الشرق 
جبت دي بلاڨ غنا تاع رابح درياسة غنا تاع بعزيز 
صباح الخير 
كورپوس مليح , بالصح لازم يتكتب من دارة وجديد 
بالصح الواحد مايكرهش منه على خاطر معمر بالحكايات 
شوفوا پاريكزومپل هدا السيت في ويكيبيديا على الدارجة نتاعنا 
نبعث لكم تاني هدا الفيشيي , فيه الكلمات نتاع الدارجة والأصل نتاعهم بالعربية الفصحى اللي كاينين في ليديكسيونير القدم نتاع العرب , بلاك نسحقوهم أومبعد 
شوفوهم و قولولي واش نقدرو أنديرو 
كاين فيه الهدرة  يلزم يتكتب برك 
أنا تاني تليشارجيت فوروم تاع الأمتال فيه 362 پاج فيه شوية لي يتعاودو بصح سي پا ڤراڢ
كاين في انترنت الأمثال الشعبية بالدارجة , شوفوا الأمثال اللي في السيت هدا 
و مازال كتبت برك في ڤوڤل أمثال جزائرية خرجوا معمرة 
الناس راهي تشارك شويه , شوفوا هدا  الديكسيونير  فرنسي-دارجة 
هدا الديكسيونير يبين الكلمات نتاع الفرنسي كيفاش ننطقوها حنايا 
ردو بالكم من الأمتال خاطر الترجمة تكون صعيبة و تفسد لنا لو بلو 
مليح الكرپوس كمال بصح لازم نعاودو نكتبوه , يعطيك الصحة 
كاين منها باينة لازم يعاود يتكتب 
اني موافقكم , بدات الخدمة تولي مليحة  نقدرو نحكيو عليها 
سلام
مراد مليح كي نتفاهمو على حاجة نديروها 
لازم تكتب كيما تفاهمنا 
نضن قلنا بلي ماكانش الذال في الدارجة دونك ما نكتبوهاش و نحطو التاء في بلاصتها 
نفس الشي للثاء والحروف لخرين 
حبيت نبه برك مراد باش أومبعد ما نضيعوش الوقت في التسڨام
حاجة أخرى , نضن لازم نكتبو الواو مع الضمير  احنا على هديك حطيته في المساج
نحكيو عليها أومبعد إدا حبيتوا 
سامحني ما قدرتش نزيد نڤونفلي أكتر من هاكا  هدا هو مقدوري 
أومبعد نشالله 
يعطيك الصحة كريمة 
الصباح نكون معاكم  التلاتة و نص ساعة تاع فرنسا 
صباح الخير 
نحاول نجي على الزوج و نص , مارانيش سور 
مسا الخير 
هدا هو الفيشيي فيه على واش تفاهمنا اليوم 
وقتاش نتلاقاو في سكايب 
واش راكم
لاباس
اسمحولي على الروتار
نورمال دزاير
على حساب الشوفة غسلت المواعن
لا لا
أنا ما نغسلش المواعن
مالا ماشي نورمال
وقيلا
راهو هنا كمال ؟
ايه بصح مايجاوبش دونك ماراهوش هنا
المهم نشاتيو حنايا شويه
هو ثقيل في العربية
واش حقا سقسيتي على الپلاكار كما قلت لك ؟
مازال ما خرج نورمالمو هوما حتى سبتمبر موالفين
اوكي
واش تحكي اپار سا ؟
راني نتفاوض مع لي نوڢو تاوعي باش يعاونوني في لا ترونسكرپسيون  مازال ما تفاهمناش
كاين بزاف لي فيلم في رمضان
لازم عليك تقولي للطلبة يعاونوك هذ العام
الكورپوس يتبنى درجة درجة
الطلبة تاعنا فنيانين ، يخدمو بالسيف
كاين بزاف الطرق باش يخدمو
لازم الواحد يموتيڢيهم
المودول معامل 1 يبريفيريو يكمبسيو
هادي دزاير
لا لا مانيش تهدر على النقاط والمعامل ، نسييو نلقاو كاش عفايس باش ناتيريوهم
لازم نخممو هذا ما كان ، شفت پاريڤزومپل ميكانيكل تورك ؟
بصح ما عندناش ليمواين
على بالي ، اعطيت لك إڨزومپل برك
البارح ركپيريت فوروم نتاع الأمتال تاع دزاير 362 پاج  ساڢا
فيها شوية خدمة مي فيها هدرة
كاين تاني الفايسبوك ، كما قال لنا كمال ، لو كان نقدرو نجيبوه نديروا به حالة
عندي اون رومارك سليمة ،
آيا نسييو ما نغلطوش في الكتيبة
ونطلب منك باش تشوفي الكتيبة نتاعي ، جو پونس راهي قريبة من اليديال
انا تاني عندي رومارك ، واش هاد الألف لي راك تزيدها كيما نسييوا
كما هدرنا لاديرنيير فوا الألف تنديكي الجمع
ما تنسايش بللي نحاولو نكتبو الدارجة قريبة من الفصحى
باش نستفادو من ليزوتي نتاع العربية الفصحى
ايه بصح في الفصحى نكتبو نحاولو بلا واو يعني نحن نحاول
يا خويا ما فهمتش
ياخي ما زال ما ديسيديناش كيفاش نديرو ، بصح راني پريسك سور بللي راني جوست
منيحة هادي پراسك سور
انا ما راني سور من والو و الحمد لله
لازم نتلاقاو ان شاء الله باش نديرو الطريقة نتاع الكتيبة
كل ما نزيد نقرا الدارجة ، الپروبلام يتعقد في راسي
أعطني مثال
جوستمون ما راناش نكتبو الحروف نتاع الفرنسي كما تفاهمنا
هادي تشد الوقت او تبان لي ماكاش في سكايب هادوك الحروف
هدا ثاني پروبلام
سي پور سا قلت لك راهي تتعقد
أنا كي يكون عندي پروبلام صعيب نحط نقطة وقوف
يلزم نبداو نتفاهمو على الأقل على الحاجات السمپل
كي نكملو الشات لازم تقراي النص والحوايج اللي يبانو لك يسحقوا ليتود ابعثي لي إيميل باش نزيد ندرسها
داكور
لازم كريمة تدير كما حنايا ، حبيت نقول تشوف كاش واحد من معارفها من عنابة تشاتي معه
هكذا يكونوا عندنا دو كورپوس
دزيري وعنابي
واش رايك ؟
او موان تكون حاجات متنوعة
مي يلزم الكتيبة تكون ستاندار
سي پور سا كنت نقول لكم دايما لازم نتهناو قبل من الطريقة اللي نكتبوا بها
هي الأساس
نبداو بالحوايج لي باينين
هاكي درت غلطة ضرك
كان لازم تكتبي اللي في بلاسة لي
نقدرو نديرو الشدة فوق اللام هادي ماشي غلطة كونڢسيون ديكريتور نسميها أنايا
لازم نتفاهمو
خدي رايي سليمة
رانا كيما العرب لي علابالهم بلي يلزم يتفاهمو و ما يتفاهموش
راني حليت المشكلة نتاع الحروف الفرنسية
كيفاش
ننسيريو ليكاراكتير سپيسيو في الوورد أومبعد كوپيي كولي
حبيت تقول كي نكونو نشاتيو
إيه
هادي پنيسيون تاع الصح
عندك الحق
هكدا راني نسوفري باش نكتب
مانيش سور باللي نقدروا نكتبوهم في السكايب
قي سكايب ماكاش
أوكي
يعطيك الصحة وقيل شاتينا الخير والبركة ، واش رايك ؟
تاع الصح راني من العشرة  و نص قدام الپيسي
على بالي عندك كلمة
سلام عليكم
وعليكم السلام ، غدوة إن شاء الله
بصح على قداش ؟
العشرة و نص ولا شوفو واش يساعدكم
العشرة ونص ولا الحداش
أوكي ؟
علابالك كاين نص ساعة فرق سوا العشرة ونص سوا الحداش
خلاص نديروها الحداش
اوكي واقبلا تغسل المواعن غير ما تقولش 
حبيت تلصقي لي تيكي ؟
ما فيها والو
على بالي رانا نڨصرو برك
لوكان وحدك اديرها
أوكي سليمة ، بونوي
راكي هنا كريمة
انعم سليمة واش راكي
حتى كمال أني شايفاتو كونكتي
مام البارح كان كونكتي
مالا واش تحكي
الليلة هادي السخانة وانتوما في دزاير عندكم السخانة
حاجة ما سپيسيال غير الشات ، والحال مليح شوية برودة ساڢا
رانا كي لي قاعدين في جردان و يحوسو يجبدو سوجي يهدرو فيه
ما بعتليش واش كتبتو البارح
عندك الحق رانا نجبدو في الهدرة بالسيف
دوك نبعت لك واش هدرنا البارح
ليامات هادي كنت في ڨالمة  في الجزاير وين تروحي كلش كيفكيف ما يتبدل والو
الغاشي و تحسي دزاير مافيهاش زوج كم مربع
هاداك هو الصح غير التطباع والعفيس
مراد ماجاش دا كونجي اليوم
البارح تاني ما تكونيكتاش بكري دوك يلحق
مالا قعدتي وحدك تسناي ما تقلقتيش  مالفين نسناو كيفكيف
تقلقت رحت نحوس وين راهي لاحقة في مصر پارسكو لوكان ماشي الشات راني نتبع في الجزيرة واش راهم دايرين الإخوان
ما تفكرنيش سليمة راني كل يوم نتبع أنا تاني قلبي تحرق عليهم ربي يكون معاهم
اني ندعي لهم الليل مع النهار
رمضان هادا جوزناه غير مع مصر تقولي راني معاهم
سلام مراد
واش رايك في لدارو السيسي انقلاب ولا تورة
انقلاب مكتمل الأركان
ماخلى فيهم والو راحت تورة الخمسة و عشرين وراح دم اللي ماتو خسارة ويقولك تورة راهم يحلمو
مراد راهو اون لين يا درا ولا راه يقرا
شكيتو كونكتي برك شي واش راه يدير في بلاصة وحدأخرى
وين راك  مراد
واقيل يلزم نخدمو اون كنفرونس
كيما حبيتي
مالة عيطلنا
صحة
أو راح مراد ما فهمتش وعلاه
مسالخير سليمة واش راكي لاباس
الحمد لله كريمة و انت
الحمدولله لاباس اليوم شوية فاشلة على خاطر صايمة شوال
ربي يتقبل ما تنسايش تدعي لنا
نشالله مالة واش تحكي كاش جديد
غبر العيا راني نستنى يخلاص الصيف و البحر و لا پسين بفارغ الصبر
عندك الحق أو قريب لاغونتغي ونتهناو من البحر
سينو نهبل
كمال كان كونكتي ما هدرش معاك
لالا
أو في أنترسپيتش اليوم جات غالية سينو رانا رحنا
المرة الجاية انشالله ما تعرفي
سلام مراد راك هنا
سلام
واش راكي سليمة
على واش نحكيو اليوم
ما لقيتش سوجي
وانت مراد
راحة تروح غير في السيلونس
مراد ما راهوش يرد مانعرف وين راه
أنا بديت نشك بلي مراد راهو يغسل في المواعن و قلتها من النهار الأول
واقيلة عندك الحق أو يطل ويروح
كاش جديد اليوم في مصر ما شفتش اليوم جوزتها رقاد
أنا ما كنتش في الدار ما رانيش أجور
كاش ما لقيتي دي سيت
لقيت واحد السيت تاع فوروم فيه 362 باج نتاع الأمتال الشعبية تليشارجيتهم او راحة نتريتيهم
فيهم شوية خدمة
واش من ديالكت
مراد واقيلة راح يرقد
دزيري ، واقيلة باين مراد ما يسهرش بزاف
بصح هو اللي حب على لحداش
هادي صح انا پروپوزيت العشرة و نص
أنا قلت له نديروها شوية بكري
المهم احنا هنا أو عاود جا
مليح
اسمحوا لي ، عندي پروبلام في الميكرو
سماح مراد واش من سوجي نحكيو فيه
روديماريتو زوج مرات
وعلاه پروبلام دو كونكسيون
لالا
كي شعل يپلانتي
واقيل فيروس
مالا كاش ما انستاليت فيه
بالاك
على بالك ساعات الواحد ينستالي حوايج بلا ما يفيق
أنا في جوييي ضربت خمسطاش  يوم و أنا نسيي نريكوپيري لي دوني تاوعي قريب هبلت
لازم تحبسو لي ميزاجور
حبيت نسقسيكم حاجة ، عندي فلاش ديسك فيه پروبلام ما نقدرش ندخل فيه
واش من پروبلام مراد
كي نكليكي عليه باش ندخل يتافيشا ميساج يقول إلا تحب تفورماتيه
سييي تبرونشيه اومبعد اشعل الميكرو
نضن هدا فيروس
ولا يعطيك هاد الميساج سافي راح ، سيي تفورماته ولا سيي  يو-س-ب-فيكس
في الميكرو
راكي سور باللي راح سليمة ؟
سي سور فيروس ، سيي  يو-س-ب-فيكس
سييت تحطو في ميكرو واحداخر
كيفاش نجيب  يو-س-ب-فيكس ؟
تليشارجيه
واقيلة المريكان راح يضربو بشار لوكان غير يديروها
لا لا ما جربتش كريمة
واش كريمة حبيت تدوريها سوريا اليوم ؟
امالة جرب قبل ماتفرماتي
فهموني على واش نهدرو 
وعلاش لا المهم نحكيو
وهذه ماشي هدرة سليمة ؟
لالا هدرة بصح كي واحد يهدر على الفلاش ديسك او لاخر يهدر على سوريا تولي منوعات
هذه ماشي دارجة مراد
منوعات خير من السكات ولا لالا سليمة
صح هذه فصحى
تحبو نكملو نهدرو على لانفورماتيك ؟
هذا بداته سوجي
لالا واعرة فبها بزاف الفرنسي
صح سليمة أيا نحكيو على سوريا
جوستومون هكدا نبينو باللي الدومان نتاع لانفورماتيك فيه بزاف كلمات بالفرنسي
جو بريفير كل يوم نهدرو على دومان سپيسيال
ماعليش مراد نبينو بصح ماشي على الحداش تاع الليل
كيما يقول المثل
لازم نسهرو سليمة
او پلوس حتى سوريا سوجي مليح ، أنا بلا ما نطلب العلا نسهر الليالي
دونك حبيتو تبدلو السوجي ؟
دبروا راسكم
يعني يضربوه ولا لالا واش رايكم
مراد وقيلة ما تحبش لاپوليتيك
لا لا ، واشنو أنا نحب لو كان ما نخلطوش ليسوجي
مليحة هادي بلا ما نطلب العلا يا سليمة
مي ما عليهش هذا الكورپوس نتاع اليوم يقدر يتقسم على دو سوجي ، لانفورماتيك والسياسة
ما خلطناش مراد رانا في لاكونتنوتي البارح هدرنا على مصر اليوم نهدرو على سوريا
أنا نقول على ايامات يسقط النظام تاع سوريا
ديفيسيل باش تعرفي سليمة
دابور كيفاش يسقط ؟
سورتو ادا ضربوه نشالله يصرالو ما صرا للقدافي
نقصد بشار المهبول
كيما القدافي لعب  ست اشهر اومبعد قتلو جنرال كان معاهم دخل كومندوس في سمانة ولى في خبر كان
بشار راهو پيان بروتيجي من روسيا وإيران
شفتو لي بومب شيميك اللي ضرب بهم هبل سايي دار فيهم حالة يقتل في شعبه كي الدبان
سي لوفونسيف تاع الأرض لي تفريها ما كانوش حابين يمدو السلاح للمعارضة دوكا سي بو او پلوس لاشين و الروس مع الواقف
هادي تاع الكميائي بلاك مخدومة و يصيبوها سبة كيما العراق 
وعلاش مدوا السلاح للمعارضة ؟
ما عندهم ما يديرو كيما قالو أوجاز لخطوط الحمرا 
بيان سور راهم دي تون 
ما مدوش ، مراد 
لالا ، مدو السلاح كريمة 
مدوه بالهدرة 
لالا مدو تاع الصح 
ما كان ماكان سلاح ما يدير والو 
پاراپور للي عند بشار 
هكذا تزيد ما تفراش قاع ، هذوك عندهم وهذوك عندهم 
لالا كريمة ، كانو غالقين على جال اسرائيل خافو اومبعد التوار الإسلاميين يدورو عليهم 
مراد ، تضن راحة تفرا تما ؟
وعلاش تحط في الذال مراد ، يخي ماكانش في الدارجة 
يا كريمة نحط الذال كما قلنا
نقصد الدارجة 
واحنا على بالنا باللي ما كانش في الدارجة 
هذه عليها ڤصرة ، بالصح بالهدرة ماشي بالكتيبة 
مالة عندنا ما نهدرو 
ننصحكم باش تحطوا الذال 
والحروف الاخرين 
كما ظ ، ض 
لالا مارانيش داكور 
هكدا ترجع عربية 
هي ديجا راهي عربية 
بالصح دارجة 
حبيتوها ترجع ماشي عربية بالسيف ؟
نفريوها كي نحكيو عليها نشالله 
ماشي بالسيف بالعقل 
يعطيك الصحة سليمة بالعقل 
بالصح مادخلتش في راسي 
وانا على بالي واش راني نهدر 
حتى احنا مراد ماراناش نهدرو في الريح 
بالصح رجعت دمار سوريا 
شكون كان يتخيل باللي رئيس دولة يدير في شعبه كيما دار بشار 
ماشي غير دمار ، ربي يكون معاهم 
هي في الحق ما كان علاه يضاربو راحت كامل 
الكرسي واش يدير 
ربي يصلح لحوال ، المهم يطيروا بشار أومبعد يبنيوها درجة درجة 
الأحوال ماشي لحوال 
والحق تاني هوما يحوسو يكسرو حزب الله تاع لبنان ، ما نساوش خسارة إسرائيل في الحرب اللخرة 
ياك قلنا الألف واللام نكتبوها 
هكدا كل كلمة نرجعوها لأصلها العربي 
باش تفهموني لازم نهدر بزاف ، الكتيبة ماتنفعش 
لازم نبروڤراميو قعدة نريڤليو فيها هادي الحكاية اون فوا پور توت 
لازم كريمة 
مالا ما نديروش لي رومارك على الكتيبة حتى نتفاهمو 
ولازم نضرب طلة على هذ ليكورپوس باش نشوفوا ديزيڨزمپل 
ديجا فيهم الغلطات 
داكور سليمة 
ولازم نحترموا لاپونكتواسيون 
كما الجملة نتاعك سليمة 
ديري ڢيرڤول مور كلمة يضاربوا 
على خاطر مهمة في الترجمة 
وقتاه لا رونتري تاع لونڢرستي ؟
وينكم ؟ رقدتو ؟
لا لا 
حنا نهار الحد نسنيو البيڢي 
مالة كيما حنا  جازوا ليڢاكنس يجريو تم تم ، خلاصو 
تاع الصح الكراطب ما تخملوش 
واشنو دوك نهبلو باش يبداو ، مع العيد الكبير كلش يحبس 
درك تبدا أقرى ، أحفض ، أكتب ، و لاسويت 
حنا عندنا لي راتراپاج 
كي يجي الواحد يحسب يلقى باللي الطلبة قراوا شهرين في العام برك ، هذي عطلة ، هذا عيد ، هذو امتحانات 
احنا عندنا غير ليسوتوننس ، درنا لي راترا پاج كامل في لا فان دو لاني 
صح مراد 
حنا مازال الكلاسيك و كيما قال مراد يا ربي يقراو شهرين ولا تلاتة 
ربي يعينا وعينهم 
ومع آلامدي هذاك هو الحساب 
الالامدي حكاية واحداخرى 
راهي تمشي كيما البلاد 
ليسانس رجعت 3 سنين 
انجينيورا ما كانش 
الماجستير ديفورما 
والنيڢو يروح ويطيح 
بيان سور بن بوزيد عمرها باللي جابو الباك 
مانيش عارف علاه النيڢو راه يطيح 
پورتان سهلة باش يطلع 
وين يحطوهم ، يقعدو تلت سنين و يخلو الدالة 
ساهلة مراد ، على خاطر ماكانش موتيڢاسيون 
ما تحكيليش على الباك يا كريمة 
نعرف ناس ما عندهم حتى علاقة مع القراية وجابوه 
ماشي غير الباك مراد عادوا يجيبوا كلش وهما في ديارهم 
وحد العام كان العام المعجزة 
نسبة تاع اللي ربحو في الباك كانت خرافية 
هاداك باك مسيس 
كي تدخل السياسة في القراية هكا يصرا 
بالصح  تمرڨي باللي هذيك النسبة خرطي كي تشوفيهم في الجامعة والنيڢو نتاعهم يتكركر 
ام فاقوا شوية ، عادوا يطيحوا شوية في الپورسنتاج 
النيفو ماشي يتكركر ما كاش ڤاع 
غير شوية يتحسبو على اليد 
علاه ما يرجعوش كما بكري ؟ حنا شبنا واحنا نقراوا باش جبنا الباك ، كنا نسهرو في الليل ، وفي النهار كنا نقراو 
هاد الوزير شوية لوجيك ، داير دي زتود تكنيك 
صح ، بالصح القراية تقعد حاجة نعياو عليها 
المشكلة ماشي غير في لزلاڢ المشكلة حتى في لفرماتور ما عندهم حتى نيڢو سوتو تاع لوپريمار 
الپريمار حكايته حكاية 
و هادوك منين جاو ؟
من الجامعة كانو ديزلاڢ 
سمعت باللي الشيوخا يديرو ليكور للتلاميذ نتاع السنة الأولى 
بصح هو الساس ، لازم يديو ليزلاڢ اون باز مليحة يلقاوها كي يطلعو 
أنا تاني مراد هبلت كي سمعتها 
و الوالدين لي يبعتو ولادهم في السنة الأولى يديرو ليكور ، هادو والدين نورمو ؟
ما ضنيتش سليمة 
والشيوخا ما يديروا اوكان إيفور باش يفهموا التلاميذ ، بالصح اللي يديرولهم ليكور يديو نقاط شابين 
المشكل راهو في النضام كامل 
العوج پارتو 
في الماكرو و الميكرو 
صح ، لازم يتعاود كامل وتكون رقابة أكبر باش يخافوا شوية 
سليمة ، كريمة ، في هذا القدر كفاية 
ربي يهدينا ويهديهم 
يلزم لي يعس يجيبولو لي يعسو تاني ، او يا ربي ، لاپوليس دي پوليس في كل الميادين 
النص نتاع اليوم هاو لاباس به 
داكور 
خسارة ، بلادنا راحت خلاص 
إن شاء الله ما راحتش
نبقاو في نفس الساعة 
لو كان كل واحد يدير المينيموم برك 
إمالا نقول لكم بونوي 
غدوة إن شاء الله 
تصبحو على خير انشالله 
مسالخير كريمة  واش ، كاين تريسيتي
الحمد لله حسبتو راح يروح
اليوم راني شوية شوية ما نضنش نقدر نسهر بزاف
واش بيك توجور صايمة
المشكلة ماشي في الصيام ، نضت من الخمسة وما يريحتش كامل
سي نورمال ، أنا تاني نضت بكري و ما ريحتش ، مي واش نديرو لي كور تاعنا والفو هاد الريتم
نهار ما يكونش عندي والو نحس كلش مقلوب
صح أنا النهار الي مانعمل والو نمرض فيه كيما قلتي الكور تاعنا والف على التعب
علي هادي قلت لكم البارح انا بلا العلا نسهر الليالي
دوك وين فهمت واش تقصدي
قريتي المساج تاع كمال
ايه قبل ما نتكونكتا طليت في لابوات تاعي
أو لقى عفسة جديدة
فكرة ليميساج هايلة ، يلزم الواحد يكون كمال باش تجيه الفكرة
صح عندنا الزهر كي نخدمو معاه
لوكان من نهار بدينا خدمنا هكا الكرپوس راه فيه العجب
عندك الحق راه كيلومترات
هي مام الشات مليح ، شفت البارح في تلت ايام 600 فراز
انعم رانا ناڢونسيو  أنا حتى في الفايس بوك وليت نهدر مع صحاباتي بالدارجة
هكا او موا نديرو حاجة مسڨمة
مام الشات نقدرو كي يكون الوقت نتكونكتاو مام في النهار ، دي فوا تصرالي في العشية نلقى وقت
نشدو هاد الريتم شهرين ولا تلاتة نجيبوها
يضهرلي أومبعد لازم نكتبو لترادوكسيون بالعربية  إيه داكور سليمة
نتكونكتاو في النهار ساعات
داكور بيان سور كريمة  راه دخل مراد
مساء الخير
مسا الخير ساڢا
مسالخير مراد
لاباس الحمدلله ، وانت كيفاش راك
ساڢا الحمدلله
عندكم بزاف ؟
وحد الربع ساعة
لاباس رانا قريب كيفكيف
على واش نهدرو اليوم ؟
پروپوزي انت مراد
واش كنتو تهدروا قبل ما نجي ؟
على الكرپوس
نخيرو السپور ولا الطب ؟
واش رايكم ؟
بصح كاين حاجة قبل ما نبداو  لاغنيون على الكتيبة راهي اكتر من اورجونت
كيفاش نديرو لترادوكسيون و وقتاش  نرمالمون اون پرالال
خير سليمة
مي كريمة يلزم نتفاهمو على الكتيبة ، لوپروبلام يكبر مع لاتاي تاع الكربوس
انعم واش هي الحاجة الاورجونت
سلام سليمة واش راكي اليوم
الحمد لله و انت كريمة
الحمد لله على كل حال واش راهم الدراري
ساڢا غير القباحة
أني تفكرت بلي لازم نترجم
أنا تاني تفكرت
على واش نحكيو اليوم
على بالك حتى لوكان لي فراز ماشي مرتبين ماشي مشكل
صح أومبعد نسڤموهم في بلايصهم
نرتبو ولا نترجمو
مافهمتش
يعني الترتيب ساهل على الترجمة
صح ساهل
على واش نهدرو اليوم
ما نعرف وش رايك انت
ما عندي حتى فكرة
أو دخل كمال ما بعتش اليوم المايل تاع الدارجة
ما لحقني والو
كمال راهو يتكونيكتا باش يشوف ولا رانا مجتهدين
صح على بالي و تاني باش يموتڢينا
كيما بكري نقراو كي نشوفو الشيخ
باش يعطينا نقطة مليحة
مراد شكيته راقد
بلاك على حساب الشوفة ما يسهرش بزاف
واش قلتي على السوجي
على بالك أنا لو أونز نروح لفرنسا
مليح  سافي راكي توجدي
بصح أني خايفة نتقلق البنات اللي نعرفهم تم كامل راحو دوك نلقى روحي وحدي
واعرة شوية بصح اتكلي على ربي  بلاك تتلاقاي وحدخرين
انشا الله من فمك الى ربي
و تاني كاين سكايب ، ماتخافيش
صح رايحين تكونو كل يوم معايا
و تكون كاينة الهدرة بزاف
عندنا البرق راه داير حالة
هنا الحال مسحب
و من الصباح
وعندكم كيفاش راه الحال
راكي سبقتيني جاوبتي قبل ما نسقسي
ايه  كريمة نضن مليحة العفسة تاع لا تردكسيون سور بلاص
حتي انا عجبتني
لوكان برك لا تاي ما تنقصش بزاف
نشا الله سليمة المهم انا دايمن رابحين
هدي صح
على بالك راه كاين عرس في الحومة  الآلي راهو داير حالة
مالة راكم دايرين حالة بالشطيح
لالا حنا نسمعو برك
حتى شطحة ساعات تفرج
صحة كريمة
مالا نتكلو عليك في الأعراس
أنا خاطيني الأعراس
أنا تاني  نحب غير الأعراس تاع الناس الي نحبهم
نقعد في الدار عندي خير
تاع الصح تجي مور العرس ديراكت لپراسيتامول
مالة كيما أنا
نحب الأعراس تاع الدار  وين نتلاقى الناس و نڨصر معاهم
شكون ما يحبش يشوف احبابه واصحابه
في لي صال الناس تفرغ زعافها في الشطيح برك
هداك واش عندنا كاش ما كاين حاجة اخرى
ما كاين والو
أنا السمانة الجاية عندي عرس وليد عمتي راني نخمم في النهار اللي يروح هكاك
سمعت بالطيارة تاع دزاير باريس الي راحت و فيها خمس عباد زايدين
ما سمعتش  كاينة منها
هدي تصرا غير في دزاير
مسا الخير مراد
راني نشوف باللي الترجمة نتاعكم ناقصة شوية
سورتو نتاع سليمة
سليمة هدرت لك من قبل
يمكن بصح نقدر نسڤمها من أومبعد
وين راهي سليمة ؟
لازم اترجم مراد
ما نعرف دوك تجي
ما جيتش البارح واش عييت
كان عندي مشكل في الميكرو
الميكرو اللي عطيتهولك هو اللي فسد ديجا
مسا الخير  راني هنا
لا لا
لاباس سليمة ؟
مرحبا بيك سليمة
صحة كريمة
واش رجعت لكم التريستتي
حتى للصباح باش جا سليمة
ربي معاكم
مالة واش السوجي تاع اليوم
ما قدرتش نولي للكونفرانس ، كوپيو وعاودو عيطولي
كريمة نكملو بالكتيبة
داكور سليمة
عندك مشكل في لاكونيكسيون كريمة ؟
لا أني كونكتي
واش هو موضوع اليوم
واش تپروپوزيو
راني حاب نعرف معلومات على الأحوال الجوية
واش من معلومات
نتاع السمانة الجاية
راني نشوف السما مسحبة  السمانة الجاية ربي يعلم
ما قريتيش في الجرانن ؟
انا ما ننجم نقول والو ما تبعتش المتيو
انا مرة في عشرة أيام باش نشوف لامتيو في الصيف
أنتيا كما أنايا سليمة ، مانشوفش بزاف لا ميتيو
في الشتا سي  باش ننشر الحوايج  و نشوف واش يلبسو اولادي
على جال هذا الشيئ برك ؟
ايه  وعلاه ماعنديش البوابر يخرجو يصيدو
أنا نشوفها غير كي نكون مسافرة
ساعات ما يقيسوهاش هدوما نتاع الأحوال الجوية ، يقولو تصب الشتاء أومبعد تكون السما صافية
تاع الصح  ساعات تقول راهم يهدرو على بلاد وحدخرا
راهم دايمن غالطين ساعات وين تصدق لهم
أنا الخدمة ماشي بعيدة خمسة دقايق ونكون في الدار
على خاطر لاميتيو مبنية على الاحصائيات
ساعات التصاور من الستيليت ما تلحقش مليح
في الدارجة مانقولوش احصائيات مراد ولا لا سليمة
صح هدي كلمة فصحى
زعمة مسألة نتاع الساتيليت ؟ ماضنيتش
مالة منين يحسبو لوكان ماشي من التصاور تاع الستيليت
بيان سور يستعملوا التصاور نتاع الساتيليت ، بالصح الحسابات هما اللي يعطوا النتيجة
هدا واش حبيت نقول
الحق أنا جامي ما حوست نفهم كيفاش يخدمو  نضحك كي يغلطو و خلاص
نضن لوكان نحكيو في سوجي واحد اخر خير
وعلاش كريمة ، ما عحبكش الموضوع ؟
أنا ما لقيت ما نقول
إمالا اهدري ديريكتومون في الحاجة اللي تحبي تهدري عليها
واش من حاجة لازم الكل نحب نهدرو فيها
أنا ما عنديش فرق
وين راكي سليمة ؟
سليمة وش تپروپوزي
راني هنا نحوس على سوجي
واش قلتو في الهجرة
واش من هجرة ؟
وي وعلا ش لالا تقصدي الحرڨة تاع لي جون
الهجرة كي الواحد يخلي بلاده حارڨ ولا لالا
راهي ولات الأزمة پارتو ، مام اوروبا ما ولاتش تصلح للهجرة
في بلادنا الحڨرة بزاف العباد يعيشوا في ستراس كبير على هديك كي يلقاو فرصة يخرجو
بصح لي جون مساكن ما زالوا يحوسو عليها
حتى في الأزمات راهم عايشين خير منا
صح سليمة يحسبوها ساهلة يفيقو كي يجربو
هيا نكملو
رانا ولينا
راحت كريمة وما ولاتش
لا راني هنا مراد
اكتبها بالدارجة
ما فهمتش سليمة الحكاية تاع حتى في الأزمات عايشين خير منا
سليمة تقصد باللي الأزمة نتاعهم بالنسبة لينا حياة هانية
كريمة في لوروپ و المريكان حتى مع لاكريز عايشين مليح پار راپور لينا
هما عندهم اقتصاد قوي
وي داكور حسبت راكي تهدري على لي جون تاعنا
هادوك مساكن عايشين وخلاص  المهم ما يولوش لهنا
كريمة راكي تكتبي كلمة لي جون بزاف ، انتوما في عنابة ما تقولوش الناس ؟
وعلاه الناس اكامل راهم يروحو ياخي غير لي جون
صح المصاغر هما اللي معمرين بالأحلام
هي في الحق ماشي غير لي جون  حتى الكبار دي رتريتي راهم يروحو لكندا
اللي يروحوا لكندا حاجة اخرى
كبار يروحوا لكندا ؟ حارڨين ؟
لالا مراد  كيفاش  يحرڨو لكندا
ما يقدروش بحرڨوا للكندا
يروحوا يحجوا لكندا ولا واش ؟
كاين ناس يحبو يعيشوا في بلاد القانون
عندهم الحق
سورتو كي يشوفوا العوج في بلادهم
في عنابة يحرڨوا الكل للطليان
على خاطرش الطاليان قريبة
أنا لوكان نلقى هربة نهرب العوج بزاف في بلادنا
ما تحرڨيش برك كريمة
هاها راني نتخيل كريمة في فلوكة رايحة للطاليان
يهدرو عليك في الجزيرة
لا بيان سور ما نحرڨش
في الجزيرة يڨولوا دكتورة حرڨت
يعطولك اللجوء السياسي
ما يسمعوش حتى بيا مراد
تسمحولي نديكونكتا   يحرڨو بداتني ما نقدرش نكمل
بيان سور سليمة ، ربي يشفيك
نروحو ڤاع سليمة أنا تاني عييت
حتى أنا جيت رايح نقول لكم نحبسو
مالة تصبحو بخير انشالله
إمالا ليلية سعيدة
دونك نكملو نهار الاحد
انشالله
تصبحو على خير
مسا الخير كريمة
مسا الخير سليمة
واش راكي
واش راه وليدك ريح شوية
إيه خير من اللي كان
الحمد لله راني نقرا في الفيشيي الي بعتتيه
مليح هكدا كي نهدرو عندنا مرجع
صح عندك الحق سليمة
على واش نهدرو اليوم
كيما تحبي طليتي على الكورپوس الي بعتتلنا كمال
إيه شفتو فيه هدرة
حاجة ما هدرناش عليها كامل
واش هي
نهدر على السوجي اللي في الكورپوس تاع كمال
كاين بزاف حوايج
سورتو لا دروڨ
في اللول
انا خممت في لي بلاڨ
مالة وعلاش ما نجيبوش الغنى كاين بزاف منهم
خممت فيها في اللول مي ما لقيتش حاجة كبيرة
كريمة راه تكونيكتا مراد
إيه شفتو
مسا الخير
مسا الخير مراد
واش راكم كريمة وسليمة ؟
الحمد لله وانت لاباس
الحمد لله
اليوم النهار الاول نتاع الخدمة
صعيبة شويه
حنا تاني اليوم سنيينا البيڢي
أنا مازلت ما رحتش غدوة نشالله
سليمة ياك راكي كل يوم تدي الكورپوس ؟
إيه
واش من سوجي نهدرو عليه اليوم
مالة وين راكم
هنايا
واش هو السوجي تاع اليوم
يعني يصلح العصيان المدني في مصر
راني نشوف سكات على واش راه يصرا راهم لاتيين بسوريا
باش نجاوبو على هدا السؤال لازم نفهمو مليح القضية في مصر ، وهديا حاجة ماشي سهلة
بصح على حسب الشوفة بزاف الناس اللي خرجو
كلش باين  القضية هي انقلاب  وكامل الناس راهم ضدو
أنا مانيش نتبع بزاف الأخبار ، ما على باليش إدا خرجوا بزاف ولا شوية
المسيرات ما حبستش  بالصح ما حبوش يستعرفو
ادا حبيت تشوف حط الجزيرة , ماتشوفهمش في لي شان تاع مصر
على بالي كريمة
وسوريا زعما كانو رايحين يضربوها ، بالصح على حساب الشوفة ما كاين والو
آم يسناو في الڢوط تاع الكونڤرس
الماريكان هوما يديسيديو  و يضربو بلا الأمم المتحدة و فرنسا تتبع
نكتبو الكلمة ڤاع كيفكيف مام تكون غالطة خير ما كل واحد يكتبها بالطريقة ديالو
نضن تكون كيما الارض
كيفاش نشوفو الفرق مالة 
هيا نكملو نتفاهمو عليها أومبعد
داكور
ايه
مراد قريت المايل اللي بعتته
هيا نكملو
إيه قريت سليمة
على بالي كريمة
والجملة هدي ما تسحقش ترجمة
واش من جملة ؟
الجماعة رانا نضيعو الوقت في التصحيح  نقدرو في ساعة نتفاهمو و نحبسو لي رومارك
اسمحوا لي نقدرو نحبسو الهدرة دوك ؟
ماعليش مراد نكملو أنا و سليمة إدا حبت
إدا حبيتوا تكملوا تقدروا بيان سور
ماعليش مراد ماشي مشكل
غدوة انشالله نكملو برك على الكتيبة إلا حبيتو
على بالكم لازم نكون كل يوم في الخدمة الصباح بكري
ولا حبيتو نبدلو الوقت
كيما حبيتو
في العشية واش قلت كريمة
داكور على قداش
متال على الزوج و نص
أوكي
على خاطرش في هاد الوقت نحب نخدم حاجة اللي يلزم فيها لاكونسوتراسيون بزاف
غدوة مالة على الزوج ونص
إيه  نسييو يكون مراد معانا باش نهدرو على الفيشيي اللي بعتته لكم و نكملو
داكور سليمة أبعتي له مايل
دوك نبعت
مالة تصبحي على خير
تصبحي على خير انشالله
كريمة سامحيني اليوم كلش مديكالي
ماعليش سليمة حتى أنا شوية فاتيڨي
نقعد شوية ونروح
اليوم كنت في ألجي حسيت روحي جيت من البلاد
وعلاش
الغاشي بزاف  حنا في بوزريعة كاين لسباس ما يبانش الغاشي
وي دزاير كبيرة بزاف وفيها غاشي كبير
درت ساعة باش ترجمت هاد الجملة
صح ساعات تغيبلنا
غدوة انشالله على قداش تروحي
نشالله على الوحدة وعشرين
ربي يسهل
كريمة تكرهي شوية لالا
من واش نكره ما فهمتش من الڢواياج ولا من الشات
لالا من الڢواياج بلا ولادك بعيدة على بلادك
أنا كي نڢواياجي نتوحش كلش حتى لي پروبلام تاع دزاير
شوية بصح نضن لازمة ما عندنا والو في بلادنا أوموا واحد يبدل شوية ويتنفس شوية تقدم
أنا الجزائر كيما لافامي ما نخيروهاش نحبوها و خلاص
أنا نتوحش غير لافامي سينو أي ليهم الجزاير
الجزاير ما نكرهاش نكره العوج اللي فيها
العوج هاداك كامل كرهناه بالصح واش نديرو
نتفسو برك ساعة ساعة ونولو ماراناش راح نهربو
ما كان وين تهربي
لازم تخممي تروحي سليمة للوريا
العام الجاي انشالله
نشالله سليمة  وقتاش تبداو لي كور
نورمالمون في أكتوبر
بالصح مع هاد الطلبة ما نضنش
عندنا بروڤراماوهم ما السمانة الجاية 
حتى ياكلو لحم العيد باش يولو
ما شبعوش ڢاكونس
ليزنترن هما الليما يدخلوش بكري
يديوها غدوة غدوة حتي  يخلاص العام
هاديك هي يقراو غير شهرين ولا تلاتة
سليمة معليش نحبسو ما زالي خدمة للغدوة
إيه كريمة ربي يعاونك  ما تنسايش تدعي لنا
تصبحي بخير  و طريق السلامة
مسالخير كريمة
مسالخير سليمة , وش راكي لباس
الحمد لله و انت
كاش جديد  راكي واجدة للڢواياج
البارح فهمت باللي راح نحكمو نفس الساعة , على هاديك سنيتكم
أنا ما فهمت والو
إيه سليمة  الليامات هدي كامل وانا نوجد في روحي
مليح المهم راكي في الوقت و صايبة روحك
مراد أو راقد في العسل
واقيلا
على واش نهدرو اليوم
نحكيو شوية على النساء ما دام وحدنا 
النسا سوجي طويل عريض العلماء و الفلاسفة حارو فيه
هكا انوعو كيما قال كمال
تحبي بزاف تبدلي الألوان سليمة
راهو جا مراد
مسا الخير
عندكم بزاف وانتما هنايا ؟
ربع ساعة
مالة مراد وش تحكي
شفتو الترجمة اللي بعتها لكم ؟
إيه أنا شفتها
أنا تاني
واش رايك سليمة ؟
كاين دي رومارك بصح ما زال ما كتبتهم  كي نكتبهم نبعتهم لك إلا حبيت
بيانسور
مقبولة بصفة عامة بصح يضهرلي كاين جمل غالطين 
على واش نهدرو اليوم
سليمة ، نقولوا  لم أدونها 
واش هاد السكات
آني نخمم في سوجي سليمة
كريمة ، كيفاش نديروا على البرامج الوطنية نتاع البحث ؟
واش راكم تديرو
رانا نهدرو
رانا نحكيو كمال ادا حبيت تحكي معانا شوية مرحبا بيك
شوية و نروح
غدوة راني مسافر
رايح للمروك
طريق السلامة كمال
ما قلتولي والو على هداك الپاپيي اللي بعتت
ربي يسهل تروح وتجي على خير وعافية نشالله
حبطلي المورال نهار الجمعة مي دوك ساڢا
أنا حبيت نقراه ومن بعد نعطيك رايي
أنا بديت نقراه ما زال ما كملتوش
صح الخدمة تاع لخرين واعرة
دوك نولي
أنا قريت مي ما ديتاييتش يلزمني نعاود نشوف بالتفصيل
كريمة كيفاش نديرو على البرنامج ترجمان ؟
بصح على حسب ما شفت استعملو الكلاسفيكسيون باش يدتكتيو الديالكت
ما نعرف مراد لازم نهدرو عليه كامل
ما رانيش عارف إدا نقدرو نطلب باش يوخرونا التاريخ شويه
في اللول لازم دابور نكونو سور على خاطرش قادرين يرجعو في كلامهم
وين راكي سليمة واش رايك انت
هاد الحوايج تاع إدارة  ما علاباليش كيفاش يمشو  نقصد هاد لي بروجي
ما دابيا مراد طليت شوية على ليڢالوياسيون
لازم نحطو ليراپور في أكتوبر
لالا سليمة راني نهدر على ليطا داڢونسمون تاعنا
ما زال ما قريتهمش
يلزم نحطو وين وصلنا ، مام إلا ماشي حاجة كبيرة
بدلو شوية الهدرة
كمال ما بعتليش واش تفاهمنا
على واش تحب نهدرو كمال  أعطينا سوجي
واقيل نسيت ؟
ما تحبوش نهدرو على لي جون
السراول اللي طايح عليهم والشعر اللي طالع للسماء
هادي لامود
واش من مود يا سليمة تقول سرادك مشمخة
مراد راني مشغول بزاف
كي نصيب الوقت
داكور كمال راني نفكر فيك ، كما قلت لي
لازم تدخلي في راسهم باش تفهمي بلي هوما ما راهم فاهمين والو  يتبعو برك
هادك هي المصيبة راهم يتبعو برك ما على بالهم بوالو
بالصح أنا نشوفها بريود و تجوز  ما لازمش الواحد يدير عليهم لا پريسيون
واش قولكم في لكسپرسيون تاع دزاير اللي تقول ما كاش وين  يڨيل الزاوش
حبيت تعرف المعنى نتاعها ؟
يعني القرامد كامل طايرين
ولا بالك ماكانش وين نهربو
كلش مكشوف
لالا يعني القرمود تاع الدار ما كاش  يعني الراس و العقل ماكاش
مراد راني كبير عليك و ازدت في دزاير
و بابا زايد في القصبة
الله يبارك
و ماني زايدة في دزاير
و تقول لي حبيت نفهم معنتها
حبيت نبدل السوجي هادا ما كان
شاپو كمال قدرت تبدل السوجي
بصح أو موان فهموني أنا ، صح واش قالت سليمة يعني الراس ما كاش
أنا نعرفها هكا
هاد المثل عنده زوج معاني
أنا ما نعرفهاش كامل
يقولو واحد ما عندوش وين يڨيل الزاوش
يعني واعر
والمعنى التاني ما كاش بلاصة
مالة تعلمت متل جديد ليا أنا ولا عنده تلاته معاتي خاطر تاع سليمة تاني يضهرلي قريب
كي نخلصو البروجي هدا نولو نكونفونديو بين العنابية و الدزيرية
صح أفورس نهدرو
المعنى تاعو هاداك الإنسان الواعر
احنا نقولو ما عندوش الدبان وين يدور
كيفكيف حاجة تطير و خلاص
انتوما مدڤلصين
حنا زاوش و نتوما دبان
كبيرة هادي كريمة
على بالك راني روتار دوك وين فهمت زيدلي يا كمال نستاهل
مي نو نڨصر معاك
واش جابني معاك حتى تولي تسب فيا
على بالكم عندي كورپوس تاع الأمتال تاع العرب ، نموت على الأمتال تاع دزاير و المروك و تونس
على بالي كمال أنا مشيت فيها غير على التنواع
كاين واحد المتل تاع المروك نموت عليه
واش يقول كمال
قالو آش خصك يا الأعمى قال خصني خاتم آ سيدي
مام في دزاير كاين
أكتبيه بالعربية سليمة
تعلمته في المروك
كاين واحد المتل تانيت نحبه تاع دزاير ، نقولوه في الميليو تاع الموسيقيين
ياكل العسل بودنيه
يعني يتدوق الفن ، هادي هي ؟
العسل عنده ودنين هادي ما نعرفهاش
لالا
جاب لي ربي ياكل العسل بودنيه
اوكي فهمت انا خاطيني الامتال
هادي هي سليمة
تنقال كي واحد يلعب منيح على آلة ولا يغني منيح
الحالة تكون تالمون تعجب كلي واحد ياكل العسل
أنا جامي سمعتها 
ماراكيش في المليو تاع الموسيقى
ماراكيش في الفن
صح أنا في الغنا كامل تاع دزاير ڨروابي وحده
كاينة هداك شيخنا
كاين واحد الأبيات يقولهم في الغنى تاعو تكوني تعرفيهم
اللي ما زهاش في الدنيا من الروح خالي
متل البهيم يروح للحرت في الصباح و يجي للعلف في العشية
عندو بزاف معاني ملاح بزاف 
عمرك ما سمعتيه
هادي أنا ما نعرفهاش ، كي يقولو ڨروابي أنا نقول البارح كان في عمري عشرين
تحبي الغنى تاع يما انت
هاداك الغنى كيما نقولو في الميليو تاع الفن حمار السوق
واش معنتها
بالاك كمال سورتو كي نشبه لها في كلش وعلاش في الغنى لا
البارح دارها من بعد ، واقيل خمسة و عشرين سنة من بعد
حمار السوق معنتها الناس كامل يعرفوه
مالا كي بديت أنا نسمع ؟
صح كاينة كريمة
البارح تشبيه برك ، روحي ترجمي جدها هادي بالعربية
البارح معنتها عندها بزاف في الغنا
وي يقدر يحكي على دكرياته في الفن
سي سور اني نڨصر برك
يا جماعة الخير نخليكم ، نروح نرقد ، غدوة نوض بكري
بالسلامة كمال نتلاقاو في نونسي نشالله
تصبح بخير ، طريق السلامة انشالله
صحة
قولو الصح عمركم ما ڨصرتو هكذا في الليل
صح عمرنا ما حكينا على هاد الحوايج  يعطيك الصحة
سيو ما تنساوش تنوعو
نعطيكم متل كسرو فيه راسكم غدوة
داكور جيب
ما تخطب الحبيبة حتى تشوف النسيبة
ساهلة هادي
صح سليمة مفهومة مية المية
ما تخافش الشبعان ادا جاع ، خاف الجيعان ادا شبع
كيفكيف
أعطينا حاجة من المغرب هك تجينا صعيبة
هاي ليك هادي تاع القصبة ما يعرفوها غير القدم
واعرة باش تصيبوها بالصح حوسو عليها باش تهدرو
قرا في القصبة بزوج كراطب
نعاونكم
هادي ما نعرفهاش
قليل اللي يعرفوها
واحدخرا تاع المروك ، خممو فيهم
تحت الصومعة علقو الحجام
و واحدة تونسية تانيت ، كاين قاعد قام باس الحيط
اوكي
أنا من دوك ما لقيتش حسابي
اللولة واعرة تاع المروك و تونس شوية
وعندك شوية تاع القصبة ؟
إيه هاديك اللي واعرة
يعني فاهم كلش
تبان هاكاك  يعني قرا في الجامع و في المسيد تاع فرنسا علابيها زوج كراطب ؟
راني ميت بالضحك
قيت لك خاطيني
سليمة راهي تخرط برك
علابالي
مالة العكس يعني ما فاهم والو
كاين في القصبة مسيد
ماراكيش بعيدة كريمة
نعطيكم المعنى
يقولوها على الناس اللي ناقصة فهامة ، الحمار عنده بردعة تشبه لزوج كراطب والحمار في القصبة يرفدو بيه الزبل
فهمت
هدا راه فن كمال لازم نقراوه
نحب الأمتال بزوج كلمات تخبط ابن آدم
وما يفهم فيها والو
و يجيب له ربي قلت له حاجة منيحة
هادي هي المشكلة
هادي حلاوتها
كريمة كي العادة قعدنا وحدنا
صح سليمة كيما يقولو ما يقعد في الواد غير حجاره
راكي رجعت تهدري بالامتال
خلاهم كمال ، كنت عيانة ، راح العيا
صح فطننا
نكملو غدوة سليمة انشالله
أوكي نقول لك تصبحي بخير
وانت تاني سليمة
أمير ما جاش يقرا ڤاع
هاهم صحاباتك  مور التوموبيل الخضراء هاديك
ميرسي
قول راجل
راجل إيه پروف
ما نعرف واش دخل يدير هدا
تقول أونكات
يا ميدو
أيوب تقرا أومبعد
راه عندي ﺗﭙﻲ
إيه نروح نلبس و نجي
سور يا أيوب
سور يا أيوب
إيه
بلاك ما تجيش
على قداش تروح
دوك نعطيك كلمة واحد النص ساعة ولا ربع ساعة
تسمى راني رايح نعطي للولد كلمة
ماعليش
النيمرو تاعك هو هو
إيه
لاباس عليك يا محمد
إيه مازال
تلاقيت بن سبع ولا مازال
واش فكرت أونكادرور  محمد
إيه
شكون
غوالمي
ريزو أنت إيه حقا
مليحة
مازال ما بديتش معاها
 السمانة هدي ما نقراوش فيها هدي السمانة روﭘﻮ في الپروڨرام ماكاش
تلعبوا العشية هدي
هاديك هي ما عندي ما رايح ندير نلعب برك
صح واش بهم يتمسخروا
شحال خسروا معانا حداش واحد
شحال الساعة
دوك نشوف لك
شحال الساعة ماراكش حاب تقرا
والله ما على بالي يا محمد راهي الطناش غير ربع
يغلقوا على الطناش و على الوحدة يحلوا
إيه إلا عندك شغل دير في الدار و العشية نعيط لك
كيفاش نروحو معاك دوك
على ساعة
لقيت زوج
قال لي وين راهي
أيا إلا هابط تقراى
السلام عليكم
خالد واش بيا أنا جيت و انت رحت
السلام عليكم
ما نعرف واش صرا في الدخلة
راهي صرات مضاربة هنا قدام الوحدة فهمت
ربي يسهل لهم
إيه حقا شحال دارت البارصا يا الأولاد البارح
أيا في الأمان يا الأولاد
أسنا أسنا دقيقة
أنا
هاهي شفتها
السلام عليكم زاكي  ساڢا    صحة ميدو كادي ساڢا 
أيوب ريحت رجليك
روح
واش
ما كانش
والفتو الراحة السمانة الجاية ماكاش
حل حل تشوف أسنا أپرامون فيها تيتر
واش حاب دير يا وليد لازملك  شوية پاسيونس
عنده كلش نورمالمون 
واش بها رجلك واش قلت شحال تزيد لي
إيه
باينة تاع الصح ماعندكمش عشرة ملاين
كيفاش
أنت نحي يدك حاب نكسرها لك
واش بك تعيط يا خويا
اسنا ماكاش روشارش لهيك
السلام عليكم الصحة بيان
والله تري بيان
واش راكم تقراو يا صاحبي كل ما نجوز نلقاك قاعد جامي شفتك تقرا
عندنا  حنا نورمال 
حنا تلقانا في وقت الصح برك
على بالك واعرة بزاف لازم خمسة سنين قراية
وين راه يحيا
راه مع الأولاد
مام ﭘﺎ عشرة دقايق نروح نشرب أتاي
فهمت حاجة المرة لي فاتت
فهمت كلش و والو
والله ما نعرف قال لي راني  رايح
مازال الحال أقعد دوك نبعته لك
نقرا دوك
على شحال
ساڢا صحة حسام بيان لاباس 
في واش
في الهدرة
آما هدرة
هدا
آما بلاصة هدرة في فايسبوك ولا وين
 ما حضرتش أنا
المرة لي فاتت غير حنا عيانين و هوما ڤاع نورمال 
على بالك نشوف فيهم  آلاز ڤاع
محمد ترميني في الثقيل
يا صحة حسام
ترميني في الثقيل ترميني في الثقيل ما قلت أيوب لا والو كمل أرمي في الثقيل
سيبون إيه جايز دايرني في الثقيل و و تقول أيوب
كي درت نسلم عليك تحب حتى نسنيي لك
واش يا محمد تتمسخر 
لاباس حسام لاباس
واش به
راك تونتريني تجري
راني نونتريني
مليحة كمل برك
واش راح دير العشية
 لازم نونتريني
أيا السلام عليكم
حتى يشوف حسام باش يغلقه
كي يجي راح يغلق نقول له أسمع ما تغلقش
صرا لي واحد الشوك مقبيلة ما آمنتش
واش
 غدوة راح ﻧﻜﺴﭙﻮزيوا
أنا مكلاسي التاسع
في الفايسبوك يقولو حسام رايح ﻳﻜﺴﭙﻮزي
واش
تبدا أنت
بالعقل برك بالعقل
تعرفني لوكان تلقاني غدوة  الصباح مدها لي الصباح 
يا وليدي نكرهها في الليل
مالا غدوة الصباح
منين راح تجوز أنت منين
ما تقوليش رايح للمرشي نفليكسي
على بالي بيك انت
واش تاكل
نشرب نشرب تفاح نورمال 
واش بك تفيكسي في البلاصة
راه حال هداك اللي مالف تشري من عنده
غالقين غالقين  الضوء ماكانش
على بالي بلي خليل بايت لهيك في الشمبرة
بالاك  تينو راه معاه
لالا بالصح تينو ما عادش يبات ڤاع في الشمبرة
وعلاه
ما نعرف
حاجة هاكا
إيه
والله ما على بالي
إيه
في شحال حنا في طناش
إيه
كي يجيو تمانية تسمى أكتر من ستين بالميا
إيه
ايماجيني عندك ربع و عشرين ايتيديون جاو سبعطاش
 هكا نورمال
كي يجيو تمانية من طناش
تسمى  حاجة  تفرح
العام الي فات كانو زوج يديروا واحد
العام هدا عندك خمسة تخدم خمسة
يقول ما تصيبليش سبة باﻟﻠﻴﻜﺴﭙﻮزي
تروح تقرا كل يوم أﻣﭙﻮسيبل ديرهم كامل
كل يوم من التمانية للربعة تروح ميت للدار
القراية  تاعنا مليحة  بالصح الپروڨرام تاعها شارجي
شفت دايمن من التمانية للربعة والله غير كنت راح نقراها أنا مع الأول أومبعد كي شفتها هكا ما عجبتنيش
جربتها يومين شفيت عليها أومبعد سيبون
يومين لقيت روحي غير نولي نمد راسي للمخدة
سيبون هداك ما شفت
 حقا اليوم الأولاد أونتريناو
على هديك
أونتريناو
صحة سلام عليكم ساڢا وين راحوا ليزﻳﻜﻴﭗ رانا هنا إﻳﻜﻴﭗ
صحة واش راكم؟ أونترينيتو بيان؟
شوية شوية راك تعرف
ديرها بالعقل
يا خالد أنا جايين
منين رايح نشري القهوة
من عند علي
شكون علي
علي يبيع القهوة
وين راك رايح وين
يا حمزة ساڢا
والله بيان
حكمته زينو اليوم
والله برد يكسر
السلام عليكم
سقسيه سقسيه كاين قهوة 
أعطينا وحدة كاين غير الموديل هدا
إيه ماكانش الأخرى
شحال يحسب فيها
كانز دينار
كاين الدراهم
الخميس دايمن لافاك فارغة 
اليوم رحت على الطناش قريت واحد الزوج سوايع
درت فيهم ﺗﭙﻲ أومبعد خرجت
و أنا من التسعة و نص للعشرة أومبعد رجعت
دايمن كي تكون محكوم يبانوا يسحقوك
صح شفتهم
قالو لنا في تلاتة بيان
قالنا كل واحد وحده
قالنا صح
لالا بولعقود قالنا السمانة الجاية
أرواح كاينة بڤرة بيضة و كحلة تاع لا هولوند هاديك
المهم رانا رايحين
ﭘﺎسكو أنت كي تحب تخدم عبد
تقدر تخدم عبد تطم له كلش و تخدموا
كيفاش أديماريه
 القلب تحط له الدم ما يديماريش
فهمت كيفاش؟
هي الروح لي ما قدروش يفسروها
هي المفتاح لي يديماري
هو لي يوزع الدم في الجسم كامل
 الدم تحطه
كور فيه الدم و فيه كلش و القلب يضرب بالصح ما يحياش العبد
أومبعد ما كاين والو
تقول حطيت بالون تنسفه و غير تنحي يدك يخرج الهوا
كيفاش بالصح العين ما قدروش يفسروها
قالك العين 
آما عين
العين يضربك واحد بعين
إيه هاديك
كاين كاين حوايج
هاديك العين حق بالصح ما تقدرش تفسرها حاجة ربي
تسمى هادو الحوايج لي خلاهم ربي أﻣﭙﻮسيبل توصللهم
دير واش تحب الشيطان ما تقدرش تشوفه
الجن الجن قلت  الشيطان
قالت لك ما علاباليش ما نعرف
واش كاين لي شافوهم
واحد اﻟﭙﻮبليسيتي في واحد لاشان تجوز غير لي فيلم دورور
واش تشوف الجن نورمال
الناس تهدر عليها و كلش
ما يعرفوش
يدخل في هدا ﭘﺎر إيڤزوﻣﭙﻞ يبقى
قالك ما يقدرش يدخل فيك سادﻳﭙﻮن إيمانك
لالا ماشي إيمانك ما يقدرش يسكنك
حنا نقولو سكنك تسمى راه لداخل فيك ماشي هكا من بعيد
على خاطر هو ديجا من نار يخي من نار ما يقدرش يدخل فيك فهمتني كيفاش
قالت لك من بعيد يتحكم ولا ما علاباليش كيفاش
قالت لك واحد يحكمه مس ولا حاجة يروح للمرقي
واش مس هدي
سكنوا جن
لوكان يكون المرقي ماشي كاﭘﺎبل يعشي الجن يتمسخر بيه
الجن الجن يعشي يتمسخر بهداك المرقي 
يعرف لي ﭘﻮان فابل تاع العباد
لوكان يخرج من  بلاصة تحبس لك البلاصة هاديك
ادامن يخرجو من الصبع الصغير
الصبع الصغير ما عندوش أهمية في الكور بالصح يموت لك صبعك هدا  ما تقدرش تحركه
يقدر يخرج لك من راسك تصرالك إيموراجي
واحد الدوكيمونتارشفته أوندري واحد مريض و واحد معاه يتصل بالعالم الآخر
الجنون عالم الجنون
صح كاينة حياة بعد الموت
الروح تاعك تروح تموت
شفت أنت ترقد برك النفس تاعك تطلع للسماء
تسمى كي تكون في الكوما طلعت  هي تاني
فهمت تطلع واش درت في هداك النهار يتحسب لك
يتحسب لك
إيه كي شغل غدوة اديماري من جديد
دخلت في دار جبدت حاجة
شكون هي هدي
وحدة وحدة من لافامي الصيف هدا برك في دزاير
كي هربت من الدار لبست الجلباب هكا
و حكموها و كي حكموها ما فورساوش عليها
لوكان يفورسيو عليها تهيج
إيه
خلاوها تمشي وحدها و تبعوها
على بالك كنت قاعد أنا أقسم بالله يا خالد طلعت
قبل ما تدخل للڢيلا تاعهم واش تقول إني أراك هدي الكلمة إني أراك إنيأراك إني أراك
كي دخلت عندهم باب وحداخر زادت خرجت منه
واحد خدام بولحية تاعهم يبات التحت في الإيتاج لي التحت راح موراها
شفت كي حكمها برك حط يده هنا قال أعود بالله من الشيطان الرجيم
تشوف كيفاش تنفضت في الأرض
ولا خطرة واحد شفيت عليه في الستاد هديك اللي طاحت في الأرض
تنوض يرفدوها 
يمشيو شوية يقرا القرآن تزيد تعاود أطيح
قلك أفار مس
يرقي فيها جابها واحد الشهرين
وحدة في برحال
قتلوها بالضرب هو و خوها ماتت الطفلة
 ماشي مليح الضرب
يا وليدي شفيت عليه تاع الستاد هداك
اﻟڢيوديو تاع واحد يرعش وحده يجري يجري ويرعش
هداك سكنه جن هداك
كاين اللي يقولو مات و كاين اللي يقولو جن
كل واحد واش يقول ما  علاباليش أنا
بالاك الروح تاعه
كيفاش؟ تطلع هكا
تعرف المجرم  تطلع روحه كيفاش يولي
يجري يجري أومبعد تطلع و هو واقف نورمال ڤاع
هو يقولك تفسير تاعها يسمع الدقات تاع القلب كل ما تكون خايف ولا منبرڢي احتمال كبير قادر تتمس
تسمى الجنون يشوفوا واحد خايف
أسمع كلش في الدين 
ما يعرفوش كاين أدكار تقولهم يهرب منك
كاﭘﺎبل يتبعك قادر يدخله في التوموبيلات
كيما الجنون دايمن يسكنوا في الأماكن الخالية
شكو هدواللي  تلقاهم زعمة في بلاصة خالية كيما البحر
أسمع ما نعرف عرش الشيطان وين نعرف هاجوج و ماجوج في ترييونڤل دو برمود
 ماشي هاجوج و ماجوج المسيح الدجال
واش هو التريونڤل دو برمود
بلاصة في البحر
شكون قالك عليها
هدي  ما لقاوهش كيفاش يا خويا كي تدخل لتم واش يصرالك واحد ما على باله
 تجوز طيارة تطيح بابور يغرق بالصح قالك  كاين أوقات تطيح و أوقات يجوز نورمال
قلت لك المسيح الدجال راه تم في الجزيرة
تم يا خويا في ترييونڤل دو برمود
يا حسراه قلت لك ما نعرف شكون راحوا لتم للبلاصة الفلانية
راحوا هدوما للبلاصة
كي راحوا هكا لقاو جزيرة دخلوا لقاو كهف
أصلا لقاو حية
أومبعد لقاو كهف دخلوا لقاو واحد مربوط بالسنسلة
إيه
و عنده عين وحدة و مزعوق يخلع أحمر
فهمت كيفاش
كي يتحل هداك الشي تسمى علامات الساعة علامات القيامة
كي يجي المسيح الدجال يقتلوا عيسى يضرب بسيف يدخله له من يخرجهوله من
هو وعلاه  يدخلهوله من
يكون هو يتاكي في المسلمين و المسلمين هاربين
أومبعد تم يهبط عيسى ﭘﺎسكو عيسى ماراهوش ميت كيما انا كيما انت مرفوع برك
أومبعد يموت عيسى و يصليو عليه كيما العباد كامل
كل حاجة تموت و هو مسلم
المهم أومبعد كي هبط ليه عيسى ما يقدرش يشوف مع عيسى في النور
يتحرق و  يدوب لوكان يشوف في عيسى إيبان واش يدير يدور عليه باش ما يشوفوش يدخله له السيف من يخرجهوله من
واحد العبارة يشوفوها غير المسلمين
أسمع ﭘﺎسكو يعطيه ربي قدرات 
قال لك عنده حاجة في جبينه يشوفوها غير المؤمنين
إيه قال لك كاين واحد الحاجة يشوفوها غير المومنين الكافر لالا
غير لي الإيمان تاعه صحيح
إيه قال لك يدهشك حتى تخزر فيه
واش
يقول لك حتى عندك إيمان صحيح بزاف تقول ما رانيش رايح نتفتن
يقول لك أهرب لو ماكسيموم هو هنا أنت روح لهيك ڤاع أهرب قادر تقول أنت عندي إيمان نقدر ما نتفتنش
يقول لك قادر يفتن أي واحد
واش يدير لك
باباك ميت يحييه لك ربي مده له  البوڢوار هدا
يقدر يجيبه لك
ماكانش
ما تقدرش تهرب  تلقاه قدامك
قادر يهبط لك هدي كامل دهب
يفتنك بأي حاجة مادام تشوفه يحييلك باباك قادر تقول هو الرب
فهمت كيفاش
واحد يقول الايمان تاعه صحيح يتفتن
لازم تهرب
مع الايمان تاعنا هدا ربي يستر
 كاين دعاء يقول لك  تقوله
تقوله مور الشهادتين
كاين هدا وكاين دعاء وحداخر
تموت قبل ما يجي هو
إيه فتنة المسيح الدجال
سورة الكهف حتى هي تجنبك
يقول لك لوكان يعرف واش تحب أنت
واحد يحب الدراهم يعطي له الدراهم
والديك ميتين يحييهم لك
من الربعة وانا نايض
خرجت اليوم على الزوج و نص
خرجت حففت طلعت للدار خلاص النهار
راسي يوجع بالصح ما رانيش حاب نرقد
جوايه لحداش هكاك نرقد الوقت هداك هو
وقتاش صراتلك هدي 
كيما نقولو أرق عيان بزاف و ما تقدرش ترقد
إيه تهلك صح
تآمني  يا خويا مليح
واحد يصدق ماكاش منها بالاك ابتلا من عند ربي برك
ابتلا درت ولا ما درتش سيي صدق و شوف
أنت أنت على بالك بروحك درت حاجة
الحق ما نصليش  كل يوم 
 صح الصلاة هي اللي تأثر فيك
ما رانيش نصلي والله الصلاة تخليك تولي منيح
والله في وقتنا انسان عادي قاعد يدير في دعاوي الشر
ربي استر
فهمت ولا لالا
 الدعاوي لي يدير فيهم ربي يعلم بيهم
 كل واحد ما نعرف شحال دار دنوب فهمت ولا لالا
و الصلاة ما يصلوش سيرتو الصلاة سيرتو الصلاة
الصلاة  ما جاتش في ما يصليش
الأدان  يدن و أنت تلعب في الدومينو
كي يدن و أنت مكالي الحيط تڤسر فهمت ولا لالا
كي شغل ربي  يقول لك أرواح و أنت  تقول ما نجيش
هدي تخميمة صحيحة ميا بالميا
ماشي قال الأدان يدن و أنت حاكم تروﻧﺴﭙﻮر ولا لالا
صح راك قاعد
قاعد و المشكلة تلعب في الدومينو كارتة كارتة
و يتعدب عليها العبد صح هدي يتعدب عليها في الدنيا و في الآخرة
صلي حلها لازم تولي تصلي
إيه أسمع يا صلاح الوقت هدا العبد ولى يسمع بالموت تحير
أسمع ولينا كل يوم نسمعه واحد مات
حتى أنا
واش الموت آري كاردياك أكسيدون من علامات الآخرة هاديك
واحد جار واسمها سميرة بنت عمي براهيم
تسكن في الحجار هي
إيه راجلها واحد جون كي راحوا يصليو الفجر مات
تسمى هدا الحمد الله تختمت له صلى الفجر مات تسمى رحمتك ياربي
كيما يقول له واش دار يا صلاح
رايحيين من الفجر واش قالو روح اسبقني أنت روح ديماري التوموبيل تاعك و نروح نشري الحليب و نجي
راح السيد يديماري التوموبيل تاعه تم مات
مات و هي كانت تتحرك التوموبيل
ديمارا التوموبيل تاعه و مات
لالا حول و لالا قوة إلا بالله
دخلت في التوموبيل تاع راجل سميرة ادﭬﺪﭬﺖ ڤاع
التوموبيل هاديك
إيه التوموبيل الحمراء
تسمع مسامع كيما هادي
كنت في تبسة مات جدي
واحد السيد صاحب جدي  طلعوا للجبل مع بعضاهم
بعدما راح جدي بربع ايام هكاك راح للاﭘﻮست يخلص
راح البرا شوية لتم على التسعة تاع الصباح مات
الموت الفجأة ما راهيش مليحة على بالك
غير كيما مات جدك أنت
ما عندوش سمانة إيه
عنده دوك قريب سمانة
قول قول واحد الكانز جور فايتة قبل ليڢاكونس بشوية قبل ليڢاكونس بسمانة
شفت السمانة الأخرى تاع القراية بالسبت
راه قريب يغلق شهر
بابا بالخميس راح لتبسة
عيطت له بنت خاله ساكنة لاصقة فيهم
عندها تلاتة ولا ربع سنين دفقت عليها أختها الماء السخون 
شفتيه هداك الباب الكبير لي مالفين نغطيو بيه الكبش شفتي
إيه طاح اليوم على راس العجوزة قريب قتلها
كانت تنشر في الحوايج
خرجت أنا خرجت على الزوج قلت صايمة راقدة برك
أومبعد جات تصلي
قالت لي يماك  راهي عيانة رايحة أنا نطيب الفطور برك
قلت لها أنا روحي طيبي
قالت لي ما شفتش اليوم في السبيطار واش صرا
أومبعد قالت لي طاح عليها الباب
بالعقل قالت لي شفت منا الباب
شفت كي قالت لي تشوكيت
الباب تاع الدار
إيه قالت لي ماكاش عندي سوفل باش نعيط
و تنفخت
تنفخت ڤاع و لسانها زراق عضاته
أومبعد طلعوها لسبيطار
طلعها بابا
وخيطت ولا واش
لالا
تراتمون عطاها
قالت لهم عسي روحك ربعة و عشرين ساعة
شفتي من مور ربعة و عشرين ساعة يبان كلش
المصايب
تقول فطرت ولا حاجة كملت
كون ماتت بالاك تموت شهيدة تسمى ماتت شهيدة
قالت لي قالت لي كيما خممت قلت كون مت خير أومبعد استغفرت
ﭘﺎﺳﻜﻮ وعلاه صليت الظهر توضيت
كانت واضية مور الظهر و صايمة
إيه صح مليحة  صايمة
أنت العجوزة شفت كيما تكون صايمة ديما يصراو لها الحوايج هدو
من العيا
و تقول تفطر والو حتى يدن المغرب والله ما راهي فاطرتها حتى يدن المغرب
على شحال فطرنا أنا وياها اليوم على السبعة
و لالا و هي بالضربة هاديك
والله على السبعة فطرنا
و في السبيطار ما عطاوها والو
السبيطار تاعنا فيه غير الفقر
بالصح قلت للشيخ قلت له هداك واحد ﺳﭙﻴﺴﻴﺎليست خير
في السبيطار تعنا يجوزوا غير بالمعريفة على بالك
أوموا عند ﺳﭙﻴﺴﻴﺎليست بقدرك بدراهمك
بالصح حاجة ما تصرالك
تنحاتلي الريحة ما بقاتش
مرض الفم على بالك كون جيت على بالي يا حسراه وين نحيتهم
على بالك يا محمد كي انوض صايم وعلاه ما نخرجش برا نخاف نهدر مع الناس
كي تكون صايم مليح
الناس كل فامها فيها الريحة
على بالك وعلاه الناس فامهم في حالة يا صلاح
ماشي قضية هكاك
شفت أنت  مام تسحر تغسل فمك تقعد نايض  ما تجيش الريحة
و كي تسحر ومام تغسل فمك و ترقد و تنوض فمك في حالة
وقتاش ادير الريحة كي ترقد قالك البكتيريا اديرلك الريحة هاديك
إيه الطيب من ريحة المسك
مشكلة قالت لك المرة الأولى مونوم وحده بينك بين روحك
أومبعد بينوم و كي أنا  كي خالد حابين مونوم 
قالت لك مليحة كل واحد لي يحب يدير وحده يدير وحده
راح ترجع مونوم
إيه مونوم مونوم خير
إيه والله راني بيان ڤاع زاد طلع لي المورال ڤاع
قلت هكا راح تجيني في العيا بالصح آلاز هكا و حدي حاجة مليحة
أسمع هداك تاع ﻟﻜﺴﭙﻮزي
سامحني و مونوم واش مليح فيها تاني
كيما ليا أنا نتعلم حوايج بزاف منها الفرنسي و لوﻧڤلي
بالصح لوكان جاء معايا خالد متلا واش راح نولي راه معايا خالد و كوم يمتريزي الفرنسي و  لوﻧڤلي راح يترجم لي هو ما رانيش راح نتعلم
بالصح كي تكون أوبليجي عليك تفهمها و تقراها و تتعلمها أوبليجي عليك في  لاپريود هاديك الهدرة تاعك فرنسي
ﭘﺎسكو راك رايح تكسپوزي وحدك
ماكاش لي يغطي عليك ماكاش لي معاك مليحة وزيد لونكادرور مليح ڤاع
كلش مونوم حنا
إيه واش كنت رايح تقول
أي واحد قاري أنفورماتيك قادر يفهموا
أنت تفهمه
نعطيك واحد يفهمو صح تعرفه الطاهر
لالا نتكل على الأولاد
عندي تاست الخميس
أول ماي بالخميس على شحال
تاست من التلاتة للربعة و نص
ميكرو قدامك تعطيك پروڤرام غالط و أنت تسـﭭمه من التلاتة للربعة ونص
و يتحسب التاست تاعكم ولا واش
أوﻣﭙﻠﻮس ما نعرف حتى واحد فهمت
الخميس هدا حتى كون جيت قاعد نورمال نجوز الإمتحانات
سيبون رايح نكمل مازالولي غير هدو الإمتحانات
حسيت بالعيا تاعك
صح
وقت القراية هدا يا صلاح
يا صلاح العبد  كي يحب والله يقرا في اي وقت
غدوة معول يقرا على بالك أنا والله في لاپريود هاديك ما فهم العبد يخدم فمه ولا يدير دراهم جات  على بالك
كل واحد تلقى عنده حاجة زايدة مع القراية عنده مشكلة مقلقاته مع القراية
يا وليدي لوكان يخرج لي مصباح السحري دوك نقولو فامي برك
أقسم بالله كل واحد عنده حاجة
تخلاص لك حاجة تخرج لك حاجة وحداخرا و راهي ماشية
محمد مازالت
أيا السلام عليكم في الامان
والله جون هايل مصلي تقي
لوكان جات كاينة قراية في الليل هكا
بركا في الصباح و ما قريتيش تقرا في الليل
