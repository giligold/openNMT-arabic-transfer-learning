ڤالت لي إنت تهدري ڤلت لهم أسكتوا ولاو يزيدوا معاها في الهدرة
أي سمعتها أونديري إنت تهدري و تڤولي لنا أحنا لا أسكتوا
شفتي كيفماه يتولهوا
أني ڤلت لك أتونسيون تهدري ڤدامهم هدرة مش ملاحة أم يهزوها الدراري الصغار
أني على بالي
ديما شوفي حطي روحك في الصورة أكي فاهمة حتى المرة الأولى هما ما يحبوكش ما يحبوكش و مبعديكا يوليو يحبوك و يعودوا يخدمو وش تعملي إنت
آه
و تڤوليلو أقفل فمك و تنوضي تسبي فيه و تنوضي تعاركي فيه و هو يهز الكلام لي مش مليح كل يهزو من عندك انتيا
والله ضحكتيني خلاه
ما تقرايش اليوم
ما طلعتش للافاك اليوم لا نورمالمون نقرا سمانة بسمانة أنا
هاه
أهاه
وش أدا الحس أمامك
شيماء أمامك لي كمل يربع يديه ولا يجبد العجين يلعب بيه بهدوء
و الله غير دبروها مازالو يلعبو بالعجين و القريصات و الخشيبات
شفيتي وش لعبنا بيهم
مكانش قريصات و خشيبات
هما ما عندهمش خشيبات
بكري كنت نلعب بيهم روعة
آه بكري كون غير يرجعوا ليامات تاع بكري
بكري كنت ديما كل ما يعطيوني العجين نرسم بيه دار ديما
آه
كل ما يعطيوني العجين
آه
ولا نشري العجين ديما نرسم ديار ديما
وش ديريلو
نرسم دار دار
دار
هاه بالعجين
و القريصات و الخشيبات كيف كيف
آه
أسناي نهدر معاهم
أسمعوا أقفلو فامكم بهدوء
لي أنهى التصحيح يجبد أدواتو و يربع يديه و يلعب بالعجين بهدوء و لي ما كملش يدير التصحيح بسرعة راح يدق الجرس
آه أ فريال
أهاه أ بسمة كاش جديد
لا مكانك أني ڤالت لك مكانك مكانك
آه
معلمة شمطاء اسمعي كاش جديد
والله أو ڤريب
أه
ڤريب نشا الله
هيا نشا الله
بصح مش أدومكا تاع سيدي عمار أ فريال
وحايد خرين
والله خطبوني بوليسيا تسمى واحد يخي لاباس عليهم
أهاه
فهمتي نورمال كون يجيوني نقبل نورمال وعلاه ما نقبلش العبد كي يعود ولد فاميليا ما نڤولش لا
هاه ربي يسهل وعلاه لا
آه
نحب وحدة تكون مقتنعة صح هكا بحوايج بزاف أو مش تاع شهالة بدالة تاع درك أو عاجبها أدا مرة الجاية تشوف وحدوخر يولي يعجبها
لا مش أكاك أ فريال درك في سيدي عمار يتمهبلوا
أهاه ما طيشيش لكلام لي مشو مليح أ بنتي
مش أكاكا أم يتمسخرو يتمسخرو أسني يتمسخرو علاخاطر كل مرة هكا أنا جايين أنا جايين أنا جايين ڤاعدين كل مرة يتمسخرو كل مرة يفكرولي حجة مرة حنشري طموبيل مرة هكا مرة هكا مرة هكا كي شغل هما حطيني أوندري غيرأنا لي نستنا فيهم فهمتي
أهاه
كي شغل غير هما لي حطتهم في بالي
هاه
و نا كون يجيني يعني ولد فاميليا والله ما ﭬﻠﺖ لا
صح عندك الحق
والله العبد يعرف وين يحط رجلو تانا
آه بيانسور
تڤول عند نجار
أسمعوا شوفوا لي يڤعد عاقل لعشية في الامتحان نعطيه حلوى
لي ما يڤعدش عاقل والله ما عطيتلوا
أني ڤلت والله أني حلفت
إسلام يزي بلا هدرة
كنتي تكدبي عليهم مساكن تڤولي لهم نعطيكم الحلوى و ما تمديلهمش
والله نجيبلهم صح
لي يڤعد عاقل ياكل الحلوى لي ما يڤعدش والله ما عطيتو والله في المساء في لمتحان
لمتحانات تعڤبوهم في المساء
أو في الصباح درتلهم محفوظات و في لعشية عندنا امتحانات سمانة كاملة
غدوة زوز تانا عندنا في الصباح مدنية و لعشية بدنية
آه بكري كي كنت في اﻟﭙﺮيمار جامي سمعت باها البدنية ما كنتش نعرف خلاه اﻟﺴﭙﻮر
شكرا بنتي يعطيك الصحة
آه كليت
شوفي روحي عسي لي يكتب
أرواحي نڤول لك أ ملاك أكتبيهولي لهنا لي يتحرك
لي يتحرك يدي زوز ضربات من عندي بالعصا
و لي يڤعد عاقل نجيبلو الحلوى لعشية
أسكتو أسكتو مالا آه
بنتيلي عابالك وش بنتيلي عزوز كبيرة شمطاء خوفتيني منك أنا خفت منك في بلاصتهم
أسمعي حتى لعراس فضو باه نتلاڤاو شفتي
شفتي والله أنا عندي العرس تاع عبد النور
ولد خالتك
هاه
وقتاه
لوسات نهار لربعة الجاية
خلي روحي نحي على بالك
هكا ولا هكا ولد خالتك لازم تروحي
الله غالب
أهاه
روحي و ادي معاك ماماك
سيبون ماما أي رايحة من قبل ديجا
آه روحو نحيوا عابالكم شوية أزهاوا
وين عاملين هما العرس
وين عاملين العرس
مالا حطة أ فريال إكري غوب
أو أنا لي زعمة فيدونور و اكي تعرفي
آه
فيدونور نڤود العروس
آه أني على بالي
أها أو و اكي تعرفي ديما ليغوب و اكي تعرفي الستيل تاعي كيفماه
آه إكري غوب ملاحة و هكا
أني على العام غير بليغوب برك و كل غوب ما تشبه لغوب كل وحدة من زي كل وحدة نوع كل وحدة و ستيل
بصح أ فريال ما تڤوديش بالنوار ديري بالبلون كاسي حاجة كيم أك
ياه أ بنتي أنعلي الشيطان و شكون لي يڤود بالنوار مهبولة
ڤالت لك يعني أو ايجيك مليح هكا
أه لا أني كريت وحدة بلون خلاه بليفلور هكا طربڤ طربڤ تاع وحدة تاع ميس-لبنان أديك تاع وحد المرة داروها ميس-لبنان كي مدولها
آه
ميس-لبنان كي مدولها التاج تاحها كانت لابسة وحد لاغوب كيما هكاك بعد نفس الستيل
نسيت صح تفرجتها دوفوا ولا تروا فوا بصح نسيت
ألو أمينة
ساڢا
وش راكي لاباس
لاباس الحمد لله أني كنت في لاسالدوبان ما سمعتش اﻟﭙﻮرتابل
آه على أديك ﭘﺎسكو عيطت في الصباح عيطلك في دجيزي و عيطلك في الموبيليس
آه
و زت عيطلك امبعد وحد التسعة ولا العشرة هكاك عيطت كيفكيف
في الصباح ما شفتوش
أهاه
طلعتي للجامعة
أها ما طلعتش اليوم
وصلك الميساج تاع البارح
هاه وصلني قريتو في الصباح كيما جوست كيما قريتو بعد عيت طول
آه ﭘﺎسكو البارح ما على باليش بلاك كنتي تعبانة ما قدرتيش ترﯾﭙﻮندي ما عنديش حتى لكريدي باش نعيط لك
آه درك يعطيك الصحة و انا البارح ما شفتش التيليفون خلاه النجمة ﭘﺎسكو التليفون أدا أو تاع ماما نورمالمون تاع النجمة غير أنا لي نديهولها برك كوم نحتاج لعباد و هي عندها لكريدي فيه نهزو بش نحكي بيه مع لعباد على ديك ما شفتش الميساج كون بعتيه في دجيزي راني شفتو الميساج البارح في الليل
آه
أنا مالفا تعيطي لي بأدا ڤلت بلاك أدا هو لي دايما تستعمليه
انا منجيبش الدراري و راجلي حيموت على طفل ولا طفلة
أنا ﭬﻠﺖ نزوزو كشما ينوب عليه ربي
وعلاه ما تجيبوش واحد ولا ربيوه واديوا حسانتو
لا
أنا حبيتو يجيب واحد من صلبو
هو شي مليح إنك خممتي في راجلك بصح لازم تعرفي إنو أدا الشي رايح يطلب منك مجهود كبير لأنو الغيرة فطرة في المرا و واحد مايقدر ينحيهالها
حاجة اخرى
إدا إنت قبلتي بتضحية كيما أدي لازم هو تانا يكون راجل معاك و ما يتخلاش عليك
والله في تونس تقبل مرا إنو راجلها تكون عندو صاحبتو و ما تقبلش إنو يزوز علاها
أداك النهار واحد تونسي حب زعمه يناقش الموضوع يعني و عطاهم ديزارﭬﻴﻤﻮن من القرءان و ﭬﻠﮭﻢ كيفماه نتم تديوا مالقرءان غير وش يعجبكم
بصح الله غالب أو مشي بيداها
على بالك وش
ندبولوا سعدو عادت غير لخوانجي و المنافق اطير عليه
مرة واحد تونسي ازوز وحدة على مرتو فاقت بيه مرتو اشكات بيه
راح للمحامي
كي حكالو لحكاية ڤل له المحامي راك خليتاها على روحك
ﻧﭭﻮلك كي يسقسيك القاضي ڤل له ماكوﭘﻴﻦ
اي-بان خرجو براءة
اه نندب و العياد بالله
أي مشي ساهلة تانا مرا ﺗﭭﻮل لراجلها روح ازوز وحدة أخرى
أنا الحق الحق كون جيت في بلاصت هاد لمرا ﻧﭭﻮلو روح ازوز على روحك بصح ما تسمعني ما تنعتهالي ما والو
هاه صح
كان تقدر ديرلها دار وحدها و نهار ما تجيش نعرف بلي أك عندها و فضت
نعرف وحدة كانت تسكن بحدانا بكري جابت غير البنات
ﭬﺎلت لراجلها روح زيد ازوز بلاك يجيك طفل
ڤولي لها هو ما بقتيش تعاودي الهدرة أدي
ﭬتلو روح برك أك مسامح
و جابتلو هي وحدة
و أكاكا كان مالمرة الأولى بعد جابت طفل
بصح كيما ﻳﭭﻮلو مالحفرة اداه لمرتو الأولى
و شوفي سبحان الله زادت المرا التانية جابت طفل وحدوخر
و أداكا لول عاد مرت باباه يعيطلها يوما و ماماه صح-صح يعيطلها خالتي
ماما و مرا تقدر توالف على طفل مش ولدها
أنندب أ ولدي
لي تربي اكتر ملي تولد
كيما ﻳﭭﻮلو وشبيك تربيه هي ويحل عينيه ﻳﻠﭭﺎها هي
بسيف تحبو
هيا سارة أقفلي وروحي ترﭬﺪي خلينا ترانكيل هاي
ماما وش نديرو ڤاتو
ديري وش تحبي
المهم ديرونا واحد طري برك
و من وقتاه حنا الڤاتو تعنا ما يجيش طري
يا مديينها في رواحكم تعرفو اطيبو
شو الكداب
اخطيك منو أ ماما هو حاب يركبهالك و إنت اتبعي فيه
ﭬﻮلي أ ماما نديرو ڤاتو تاع الشيكولا
نحبو نموت عليه سيرتو كي يجي فيه ڤو تاع الكاكاو
كيما درتو في العيد عند ماما حفصة
أداك نهار كي درنا لارينيون مع موسيو ﭬﺎلنا على بالي بلي تسعين بالمية منكم عندهم مشكل نهار ﻟﻜﺴﭙﻮﺯي دونك لازم تونترينيو من درك
المهم ﭬﺎتلي أسما كنا ﭬﺎعدين نتعشاو ڤالت لي ما نعرف وش ﭬﻠﺖ هكا كلمة بالفرنسي
ﭬﺎتلي ڤال لي خويا وشيا
ﭬﺘﻠﻮ يهوا يا نتم الواحد يتعلم كلمة جديدة تريحوهالو
وش ڨلتي أ أسامة
منحنى
هاه منحنى التعاون
الكورديناصيون أقل شي تجي تحت الكوﭘﺮاصين
جابتلنا منية الرفيس
جيبي مغارف
خولة ربي يعيشك جيبيلنا مغارف
حتى المغارف مكانش
سيبون أني ﻟﭭﻴﺖ
شوفي طيحتي فوﭪ لفراش
ﭬﻮلوا لمنية الصحن خليه حتان نروح لدزاير و نجي
نبعتلك فيه السكر
سارة ويني
سارة ارواحي
أني جاية دقيقة برك
سارة ما تجيش أ ماما أي تشوف في الفيلم
منية ﭬﻠﮭﺎ كي عاد الطفل حيكمل بعتيلي الرفيس
فضت درك سيتروتار
كون بعتيهالي بكري صح
ماما خليه نشربو بيه الحليب
أوو أروى أي هنا
شايح شوية الرفيس أ ماما
تسمى اداتانا لازمو كدو
نورمال لبسة ولا حاجة
وين
ﭬﻮلي والله
نتمسخر بيك برك
خولة يخي رحت انا وياك اليوم للافاك
و شفنا لفيشاج تاع السوماستر لول
خولة جابت و تقرا دروا و أنا جبت و نقرا ايكونومي
و وحدة أي في اﻟﭙﻼكار
وشيا وش ﭬﺎعدة ﺗﭭﻮلي
نشري زوز من أدومكا لملاح نجيبهم
والله غير نجيبهم
راسي يوجع
والله يا حكاية الخبز
أنا ﻧﭭﻠﮭﺎ عايشة أني مريضة و هي ﺗڤال لي روحي برك
و انا ﻧﭭﻮل وشباها عايشة مش مالفة ديرلي كيما هك
حتى أنا شعري في حالة
أروزما مكانش اﭘﺮاي على ﭬﺪ زهري
هايا يا راح الخيط
حتشي تمناي حاجة
لعقوبة لميات نسنا
يا مشي مالفة نكبر زي هك
حتكبري حتكبري
هاي قصي لاتارت
شكون خيرها
أنا و عيشة
كي تجي تشوفي ما خيرناهاش ادا وش كاين
أنا دارها بيا التروﻧﺴﭙﻮر ساعة و انا نسنا
او ﭘﺮوميي نوڢمبر
اني أنا و عايشة نص ساعة وحنا واﭬﻔﻴﻦ لهيه
عايشة على بالك إنت ما تعرفيش تكدبي خلاه
مالا كون جيت انا نڤول لك طول أ منال أم حا يديرولك سورﭘﺮيز غير ما تقلقيش
أسناي السح
فريال عيتي البارح ولا ما عيتيش
آه
آه دكور ﭘﺎسكو عيتي المرة اللولى ﭬﺘﻠﮭﺎ عايشة أي فريال عيطت ﭬﺎتلي لا أي ﺑﻴﭙﺎت برك
سكت أنا
امبعد عاوتي عيتي هزيت انا عليك
كي ﭬﺘﻠﻬﺎ أي فريال عيطت و اني هزيت علاها ڤالت لي وعلاه هزيتي علاها
حرت انا
أيا فطيمة
أيا ميمي
وش ﻧﭭﻮلو ياليزالجيريان
نطلبو من ربي يارب يفرح ﻟﻴﻜﻴﭗ و يفرحنا معاهم
مزال شهر ﭬﺪﭬﺪ على الماتش
افتحوا يديكم للسما و ﭬﻮلوا يارب
يارب احفظهم
آمين
يارب بعد عليهم البلا و المصايب
آمين يارب
اسناي
كملي السح
يارب سدد خطاهم يارب
آمين
يارب اعمي مصر
يارب تبت ڨاواوي
يارب
يارب يجيو يمركيو في لادروات يمركيو فلاڤوش
يارب
يارب ما ﻳﭭﻴﺴﺶ حتى ليبوا
يارب نورهم يارب
و صل اللهم و سلم على سيدنا محمد و على آله و صحبه اجمعين
يزي بلا عياط أ بكوشة
مشني بكوشة
ﭬﻠﻨﺎلك يزي بلا عياط تهلكي لي كورد ﭬﻮكال
اسمعي أ طفلة
راني حنروح لهيه و إنت تبعيني
أي الظلمة هنا
أحكمي في ساع
ماما أكي أ ميمي ادي لماما ڤولي لها ادوﭪ
ماما أكي أي ڤالت لك سارة دوﭬﻲ طابت
آه أو طاب ﭬﻠﮭﺎ
سارة أي ڤالت لك ماما أو طاب
هنا سارة كانت تغسل في ﻟﭭﺮابج تاع النحاس
ليامات ادي مازال شوي برك و يجيو يشوفو أختي
خولة وش ﭬﺎعدة اديري
حندير كاسكروت طماطم كوم دابيتود
خولة اعطيني معاك عضة
ماما باه نميز
ياه عندك ﭘﻨﺎزة
شفتي و انا ﭬﺎعدة ندور بالحفا
أيا انتيا روحي البسي طرباقة ولا اخطيني
ديري بالطاس تاع لينوكس
اتي أداك السني
أعطيني نعض معاك
ماما المرقة مازالت ما نشفتش نزيد نخلاها تغلي شوية
خلاها
وينك أ ميمي
أني هنا
وش اديري
درت راس الحانوت
درت اه بصح ماما ما بقاش يجي حار
إنت بقيتيي تعيطي حار حار
حتى ما بقاش حار
ميمي تحكمي جورنال و تروحي تمسحي لمرايا تاع لكولوار
تعرفي رجل الثور أ ميمي
ﻳﭭﻮلوا مارڤ خلاه الرجل الثور
صح
والله
ﭬﻠﻚ راكد و يحب الحياة الرتيبة
ألورلا
مالا وعلاه ﯾﭭﻮلو يتفاهم مع المرأة الجدي
و هي ﻳﭭﻮلو علاها امرأة طموحة و تحب الرجل الطموح
تشوفي أ سارة أداك انهار رحنا للمكتبة تاع التياتر يبيعو فاها واحد الكتب على الابراج
كل برج الشخصية تيعو و الابراج لي يتفاهم معاهم
روعة و ﭬﺪاه يدير
وعلاه ما شريتيش واحد
مكانش عندي السوارد
درك نرجعلك أ سارة
مخي غدوة نصوموا
وعلاه
أو غدوة تسعة محرم
يا صح
نوضونا على الربعة و نص
وشيا وعلاه
الصبح عالستة و نص
وش حطيبي عالصباح
حنطيب الحليب
أو صح أ ماما وعلاه نايضة على الربعة و نص
الخمسة الخمسة و ربع ياسر
فضت مالا نوضوني على الخمسة
تصبحي على خير
ميمي شعلي الضو
أسامة ميمي أي ادير في ﭬﻴﺪيو
أني على بالي باها
ميمي خلي پورتابليك ترانكيل هبلتيه مسكين
وش نخليه ترانكيل
ﻧﭭﻌﺪ بلاش
أكي ما اديريلي والو
وعلاه اديريلي كيما هك
ما تكليكيش
نشا الله تفزدلك لاسوري كيما ﭬﺎتلو أديك لعزوزة تاع البارح
البارح وحدة ﺗﭭﻮل الكيبود
شكون ﻳﭭﻮل الكيبود
وحدة البارح
وشي هو الكيبود
هي قصدها الكيبورد الكلاڢيي
أوف ما حبش يصلح
وشي هو أدا
لانستالاسيون
اسني اسني عبالي صلح
لا ما صلحتش
هاي جات إرور
ماما كي تروحو غدوة للشافية جيبونا الزيتون نرڨدوه
و ﻧﭭﻌﺪو ﭬﺪام اشوفاج و نجيبوه و نوكلوه بالكسرة مطلوع
روعة
بصح لا أمل
ملي باع بابا التوموبيل راح الامل
أمي ما فهمتش الطفلة أدي وشباها عادت تبرد فوﭪ اللازم
شفتي
أ يوختي حنا لابسين قشنا و لاباس بينا و هي غير تلبس و تزيد و والو
امشي الدري أدي
حابة نتعلم نخدم بيدي لاﭬﻮش
اون سي جامي صراتلي حاجة في يدي لادروات و جاني الكونترول كيفماه حندير
بصح كيما هك العام الجاي باه تكملي
أ أسامة وش ﭬﺎعد ادير
نقص الصوت شوية
أني حاب نشوف واحد اﻟڢيوديو
هاه خليه يتيليشارجي و امبعد شوفو كامل
أسامة كسرتلي راسي
ربي يعيشك نقص الصوت
وخدي وعلاه
خلي خوك يسمع
كون نكتب ﻟﻠﭙﺮﻭف بالخط ادا في الجامعة يدير بيا راﭘﻮر
ﻳﭭﻮلهم أدي مستحيل تكون تقرا في الجامعة
ها هي أدي هي جامي ﻧﻠﭭﻰ الحل
ماما مسكينة قلقت من ﺍﻟﭭﻌﺪة بحداك
عندك الزهر جتيني بعيدة
سينون نعتلك 
أ ماما مالا مازلت ما تغديتيش
والله مازال
ﭬﻌﺖ نسنا فيك
هوما راحو و باباك ﭬﺎل ما نوكلش درك
و ميمي ﭬﺎتلي أي سارة جاية
ﭬﻠﺖ نسناك نوكلو مع بعضانا
وعلاه
هوما على ﭬﺪاه راحو حتان ما تغداوش
راحو على الوحدة
خولة كلات شوية
بصح ميمي ما حبتش
ماما أعطيني فرشيطة ربي يعيشك
ﭬالوا لي أي في المدرسة درك تجي
مكانش منها
انا ﭬﺘﻠﮭﻢ ساعة من الزمان باه نجي
صح أ ماما خالد و شاهيناز جايين
شكون
سارة جبنالك حاجة تحباها
وش
ما بقيتش نحبو
من وقتاه
من اليوم
اه أ ماما وش كنت ﺗﭭﻮلي
ﭬﺎل وسامة نسنى قبل نشوف
بابا عطيتيني لقمة قديمة تاع جدي ميتة
وين عمبالهم بلي جدي حي
هيا خولة
حا تعاودو تديوها و ترجعوا لتم
أها رايحين للاكراش
حا ندير شهادة طبية عامة و صدرية طالبينها في الدوسي
كمليلي على خالد
ڤالت لك خايفين يكون أول محرم نهار الحد
أها محرم السبت
تسمى درك حتان يكونفيرميو
إدا محرم أم حيزيدو يأجلولو
و خالد و مرتو يخدمو
المهم أنا ﭬﻠﺖ لنصيرة أعطيلو التوموبيل يجي باها
مع اللول ما حبتش امبعد ﭬﺎتلي أني كنت حنمدهالو وحدي بلاما ﺗﭭﻮلولي
ماما وش دار بابا مع مهدي
ڤال لي رحتلو و ڤل له نهار لخميس نشا الله اني نعيط لك
أسما تحكيلي راحو البارح خطبو لمراد
لبسو الخاتم ﭬﺪﭬﺪ
أنا كنت نحسب رايحين يشوفو السح و امبعد الخطبة
ڤالت لي أسما برونات خالقة في
ﭬﺪنا
ڤالت لي تبان فحلة
و ڤالت لي مزلنا ما كملناش مع مراد ﭬﺎلنا سامي مادا بيكم أنا تانا أخطبولي
ﭬﺘﻠﮭﺎ سامي من بكري حاب يفرز روحو غير كان مراد جايو في الطريڤ
مبروك عليهم و لعقوبة البنات نشا الله
لا ﺗﭭﻮلولي لا فساد لا والو
شوفي ادا وش
ڤالت لي خديجة وش تحبي نديرلك
ﭬﺘﻠﮭﺎ ما ديري والو
ﭬﺘﻠﮭﺎ لكان حبيتي شوية ﭬﺎتو ساك للجوري برك
يا ماما باردة
بردت
والله ﭘﻮرتون سخنتها ﭬﺒﻴﻠﺔ
ﭬﺘﻠﮭﺎ أوﻣﭙﻠﻮس انت كريمة و حنا نستاهل
ﭬﻠﺘﻴﻠﮭﺎ أ ماما بلي درنا أدوك ليكورني تاع الحلوى
لا ما ﭬﺘﻠﮭﺎش
ڤالت لي ﭬﻮلي لحسام العقل معاه و الجسم مع خاله
كل ما تهز راسك تخيل بلي  خالتك  ﭬﺎعدة لهيه
كيما متلا بوتفليقة الكل يحبوه
تسمى ولى مشروع و شرعي
دركا وعلاه ﭬﺎعدة تفهمي في وسامة
أو هو ڤال لي نحب الدستوري
أسامة وعلاه غلطت و ﭬﻠﺘﻴﻠﮭﺎ الهدرة أدي
أنا ﭬﻠﺘﮭﺎﻟﮭﺎ عندي ست شهر
أي تشفى
تروح ادير البحت و تجي
أنا أديك المرة ﭬﺘﻠﮭﺎ وش معناها قانون عام و قانون خاص دارتلي كور
أني نريڢيزي فيهم لحوايج ادوما خطراه قادرين يجيو في الكونكور
نشا الله ربي يسهل
خولة إنت وين حا تعڤبي
في نزل المالية
الضرايب
أها أملاك الدولة
ما عطاوكش الكونڢوكاسيون
إنت عاطف أو رايح ﯾﻌﭭب السمانة الجاية
الكونڢوكاسيون تروحي تجيباها وحدك من عندهم
ﭬﻮل والله
روحي جيبياها وش فاها
اي السمانة الجاية
وسامة ﭬﻮل لعمر يساقسيلها
أو سيبون السمانة الجاية
غدوة ويكاند
مها هو سورمون يعرف كاش واحد يعيطلو برك پار تليفون
شفتي كون ديت النيميرو تاع أداكا لي يسكن في داغوسة
في عقلك ؟ هبلتي ؟
زعمة التلات بعد اﻟﺘﻌﭭﺎب
مالا وعلاه داو ليزونڢلوﭖ في الدوسي
أنت وسامة سور بلي أملاك الدولة تاع الطارف
اه الطارف
و ﯾﻌﭭﺒﻮ نهارين
أكتر من الباك أ خولة
و كاين كونكور في الجماعات المحلية
آه أي الولاية
بصح هي مسكينة ما حكموش علاها الدوسي
خولة انت وقتاه دﯾﭙﻮزيتي الدوسي ما شفتيش
نهار رحنا مع بعضانا
وقيلة جوايه لواونز
المهم عاطف ڤال لي ﯾﻌﭭﺒﻮ في عاشور
أواه خاطي
حنا ادا ﭬﺎلو ﯾﻌﭭﺒﻮ في الجامعة تاع الطارف
يخي كنت معايا أ سارة
أها أنا ما سمعتهاش أدي
أنا راني في أملاك الدولة الدومان مشي الضرايب
أيا برك أ خولة كمية برك أﭬﻌﺪي معانا 
حتى نا حا نريح شوية
وسامة  ما جبتش خلاه حبال ملاح
وين حا نعرفهم انا
ﭬﺎعدين زي الطبايب ما يحكو حتشي
ماما أرواحي أﭬﻌﺪي انت تانا
راني جاية
نكمل نمسح برك
وش اد المموار يحتاجو في التام تيعو
و كيفماه ﺣا ﻳﻠﭭﻰ ميموار كامل كيما التام تيعو اي مكانش منها
والله ما على بالي أسكو يحتاجو كجزء برك ولا وش
شكون ادا
نادر
نادر أداكا نادر صح
وعلاه أ أسامة
نشتيه انا
يجيني عاقل و خاطيه
وعلاه هو عاقل صح و ناس ملاح
الحمد لله انا نعرف غير الطيبين
طاحو فيك مش طيب
نتمسخر برك
مشي مشكل حتشي
يسكن هنا
اه خو خديجة بنت  المراقب العام تاع الليسي
ماما يبينلك بلي عندي تأثير على الناس
 أ ماما بلال مخي دخل للسونتر و او يقرا
وحد الطفلة وسي
صبيحة تاع عزابة
يخي حكيتلك علاها
أديك لي جابتلي كادو في اللخر تاع العام
أداك النهار ﭬﺎتلي أني ما نجحتش في الماجيستر
ﭬﺎتل أ أستاد ما على باليش وش ندير
ﭬﺘﻠﮭﺎ تعرفي المدرسة العليا للعلوم السياسية
ظهرت ما تسمعش باها مام-پا
ﭬﺘﻠﮭﺎ روحي جربي فاها
راحت ﻋﭭﺒﺖ و نجحت في ليكري
عيطت لي و ڤالت لي أستاد اني نجحت في ليكري بصح مازال لوغال
يا أستاد أني خايفة خلاه
كون يسقسيوني بالفرونسي ﻧﭭﻠﻬﻢ جونسي-ﭘا و كون يسقسيوني باللوﻧڤال لي ﻧﭭﻠﻬﻢ أيي-دونت-ناو
ﭬﺘﻠﮭﺎ روحي برك
ڤالت : رحت ماتوا عليا بالضحك سورتو مع لاكسون تيعي
بصح ربحت في اللوغال واي حا تبدا تقرا  ليامات أدي
ڤالت لي تانا أني لڤيت ﭘﻮست في لاﭘﻮست
أسكو نقرا و نخدم
ﭬﺘﻠﮭﺎ اكي ما تقدريش
وعلاه توكلي فاها
ياه ربي تيعو
مشي تيعو
خويا ما لازمش تكون أناني نتا فطرتي بيه الصباح
و هما ما كلاوش
هيه و حتى كلينا درك وش فاها
مالا ربحت
أنا والله ما كنت مديتها فاها ما كنتش حاطتها قاوية
هي أي لاباس باها بصح ظروفها لي ما ساعدوهاش
شكون صبيحة
صبيحة لي عاونت خولة باه تمركي في الجامعة تاع عزابة
دارتلها كلش مسكينة
وين تقرا في ادي المدرسة العليا للعلوم السياسية
ألجي
وين في ألجي
في بن عكنون بعد
و كاين لانترنا
بيانسور
أم يحكمو كعبات برك
خلي ربي يسهلها
شفت كيفماه والله واحد ما عمبالو وين يعيطلو رزقو
وعلاه ما دارتش هنا أ وسامة
ما عندهاش الحق أي ليسانس علوم سياسية سيستام كلاسيك هي
مالا ما فيهاش محسوبية أ وسامة
أي ماستار
بصح إيكول ناسيونال
المهم تقدر ادير الدوكتوراه امبعد
الماستار أو غير خطوة برك
لاڢونتاج تحم هما لي مركي ماستار رسمي يكمل دوكتورا
مضمونة كوا
سارة شفتي وش كلاسيت في التاست تاع لفرونسي
وش معناها
قرمة خلاه
ام جامي كلاساوها
نروح نقري طول
صح
أو نكدب برك مازالو ما صلحوش مام-ﭘﺎ لاكوﭘﻲ تاعي
روح تلعب على روحك
ما نعرف يكفيني الوقت نزيد نمركي طاليانية
فرنسي و أوﻧڤال لي يزي
ما فيهاش تاست
والله يا نديرو تاست الغاشي يطيح يخرط
الناس اكل تجيهم لاﭘﺎي غير انا
ماما أنا درك حاليا نسنا في دراهم لابورس و ما نسناش فيهم
سارة ﭬﺪاه لابورس تاع الماستار
سارة اديتي  بورس
يهوا عندها قرن
أنا ما عطاوهالي ولا بلاك نحاوهالي
أها ما ظنيتش روح ريكلامي
أكي حا ديريلي كيما أداك لي ﭬﺎلولوا خلص زوز ملاين ولا نسيزو لحمار راح
باع الحمار بخمسمياو زاد مليون و خمسميا و راح عطاهملهم
وعلاه نتا حا تستقاملك روحة لباتنة بخمسميا
على بالك وش غاضني خلاه كي روﭘﻮرتاولك لاسوتنونس
غاضني حمص دوبل زيت و الغدا في الريستورن
وعلاه إنت كنتي حاطة يشريلك حمص و يعرضك معانا لريستورن
مالا
أها كان معول يحطك انت عند اﻟﭭارﭬﻮتي و حنا نروحو للريستورن
وش أ وسامة حنا رايحين معاك حيالة ناس تتهلا فيهم و حنا مام-ﭘﺎ
أعطيني السكرية
ميمي مدي لماما السكرية
ﺣﭭﺎ ظهرو ليكنترول في فيفري
تنفست الصعداء اليوم أنا
وش معناتها
وعلاه يعني
نورمال
خفت يجيوني مع لاسوتنونس
آه
بصح المرة الجاية أو واحد ما يروح معاه يروح يسوتني و يجي
و الحمص؟
يجيبهولك في قزديرة
بيلي ﭬﺎتل درتلو اﻟﭭﺎتو و شريت الشيكولا
الشيكولا  تقدر  تخباها
و ادوما أ أسامة نوكلوهم برك
يخي طماعين
و تقدري
وعلاه ما نقدرش
أم حلوين
وعلاه أنا حا نوكلهم مرة وحدة
خبيوهم برك منا على تلات سنين برب نشا الله نخدمو بيهم
كي يسوتني نمدوهم للجيران
عيطت لي منال ﭬﺎتلي سارة ما روحتيش مع وسامة اه مع حسام هي تعيطلو حسام
والله انا الصباح رايحة نقرا من فوﭪ ﭬﻠﺒﻲ
والله تفكرت جاتني البكية
كنا ﻣﭙﻮوﭬﺮاميين حاجة و ما صلحتش
و نا محبس البوس على جالك
وعلاه وليتي
لاكارت تاع البوس نسيتها
ستر ربي لي رحت
و مزية صباح
كي رحتلها ﭬﺘﻠﮭﺎ جرايرك أ صباح ﭬريب راح عليا البوس
اني ركبت و ظهرت الطلعة مشي بلاكارت و انت تجري فيا على الصباح
ام يركبوا يكدبو برك
ڤل له طلحي أداك النهار يعني قدرك يسوى
ادا هو
يخليك و يرخسك أﭬﻌﺪ انت ما تطلعش
يعني دير قدر لروحك أي حتشي أدي
تلتطاش نلف فنجان قهوة ما تشريهلوش
أوﻣﭙﻠﻮس أسورانس
و انا وش ريحيني هبطت بلعقل
نتا
ﭬﻠﺖ صحاباتي درك ما يحبوش ﯾﭭﻮﻟﻮلوا ما يحبش يحبسلهم
أصلا هما ما يحبوهش
مها طاعون ما يحبوش يهدرو معاه
نكرهو الانسان أداك
هو نفسو الشوفور  تاع العام لي فات 
هاه
أها خاطي وحدوخر
مشي كيمو
كنت نڤول لك   حبستو على جالك كنت حاطاتك جاي
ﭬﺘﻠﻮ حبس دقيقة او جاي
لا أ يوختي نخدم
و انا والله ما فقت مع روحي ﭬﻠﺖ يهوا درك يروح البوس على أسامة
يا ربي  وش دارلي على الصباح
البنات يحكيولي ميمي مسكينة لي نطلع معاها تحكيلي وش صرا
على بالك مت بالحشمة دارلي حالة الدراري عادو غير يخزرو معاه ﭬالولوا وش ڤالت لك
مت بالحشمة
خدام عندك انا جايتني على الصباح تفسديلي فالصباح تيعي
مكانش منها
أقسم بالله
أداكا اللي يسوڤ
يزينا
والله كيما نهدر معاك
كون انا ﻧڤول له كاشما هدرت معاك
والله ما هدرت معاه
أنا ما ڤلتلكش نص ساعة ولا ساعة لحكاية دقيقة
على بالك على ﭬﺪاه يوصلهم للبوني على السبعة و عشرين الكلاب مازالو يدورو
ليزاجون مازالوا ما جاوش
أداك النهار ﭬﻠﺖ لعزو الزحي السبعة و عشرين مزال الحال خلاه
ﭬﺘﻠﻮ أيا تجي معاي للاكافات نشربو قهوة
ماو كيما علابالك عزو مزال دري
ڤال لي اها اها نروح نحكم بلاصا في لانفي
ﭬﺘﻠﻮ وشيا أومزالو حتى محلوش
صح نوصلو قبل لاجون
بصح صح  ليزيتوديون تاع الميدسين أم خلاه
ڤال لي عزو نوصل على السبعة و نص ﻧﻠﭭﺎ نص لانفي محكوم بالكراطب
وحد المرة أسما تانا أ ماما صرات لها
يخي هما وسي حجر الديس أي ﭬﺮيبة
 في عشرين دقيقة توصل
و كان البرد في الشتاء
جات هي راحت و ﭬفت ﭬﺪام لي بلوك وين نقراو
و البرد
و لابسة الشاﭘﻮ و الدنيا شوية ظلمة بالغيوم
جا عصام وراها ﭬﺎلها والله نخساب فيك لاجون
أداك الشوفور تاني كان يوصلنا صاروخ
و يحطنا في نص لوتوروت
ﺣﭭﺎ ماما اديك لي وصتيني نسقسي علاها ويدة أي رجعتلك السلام
وش اسمها
والله ما على بالي
تهدر معاك غير انت ويدة
تقرا مع ويدة اخت نورة
آه
آه روعة
الصباح برك جاتني في البوس ڤالت لي
ﭬﺘﻠﮭﺎ الخطرة الجاية جيباها معاك
أشومي جيبها نتا وين تجيبها هي
جيبوها نتما
روح نتا مع البنات و جيبوها
نعيط لزهية وﻧﭭﻠﮭﺎ اني عرفت بنتك تقرا هنا مرة مرة وتجي مع البنات عندي هنا
هوما ام فامي طورش
ماما جابتهالي بوحد الطريقة
ماما او كلش عندها هاي
كيما الصباح هادوك أ ماما ليروترتي كامل ديفرونكوفون يحكيو ﭬﺎلو ادا سيتان-ﭬيرجينيان أنا ﭬﻠﺖ وش معناتها أدي
حتى امبعد فهمت قصدو ورجيني
أسامة صح سلو كانوا عايشين في النورڢيج
آه سلو نعرفو بصح ما على باليش
شكون أدا لي كان في النورڢيج
والله واحد المرة ڤل له لقريعي وشبيكم جيتو
أمينة بواسطية يخي شفتيها هي شعرها خفيف خلاه و أرطب
آه  نعرفها تقول شنوية
و خواتات ربيعة و مرة خوهم قاصين شعرهم بوحد الطريقة  فشفوشة خلاه
من هنا يجي قصير و امبعد يطوال دﯾﭭرادي
ﭬﺘﻠﮭﺎ  امينة حن كون تعرفي وش يصرالي كون نقص شعري  هك
ماما سورتو كون نزيد نعرﭪ
يطلع وحدو
تجي تشبه لرونالدينيو
ﭬﻠﻚ كريستيانو رونالدو سيطلق اول البوم له
آه
والله
آه أو ﭬﻠﻚ يغني
صح
شكون رونالدو البرازيلي ولا البرتغالي
أها البرتغالي
لي يدير ﭘﻮبليسيتي تاع هاد-أندشولدرز
أسامة أرواح نسقسيك الثلث الاخير من الليل وقتاه
احسبي وحدك
درك نڤول لك
أحكمي الوقت من الادان تاع العشاء حتى الادان تاع الصبح و اقسميه على تلاثة تخرجلك
اي ڤول لي برك
احسبي درك تخرجلك
باهيين في الزي
ﭬﺪاه عمرو أ سارة
صغير خلاه
آد لعام جوكروا ﯾﻌﭭﺐ البي-أو-م
ضحكني أداك النهار ڤال لي عطاتني لستادة تاع لوﻧڤال لي الورقة ﭬﺘﻠﮭﺎ أمدام حفظت و نقلت و تحركت و ديت تمنية
سور يهدر كيما اختو
مطفوش
باباك خرج
ڤال لي يهلكك في لانوت
شكون زياني
أها ناجي
و زاد ڤال لي الاستاد مباركية عندك منو اداك
ﭬﺘﻠﻮ استاد و قتاه برك تسوتنيلي ڤال لي اصبر برك اصبر
محبش خلاه ﯾڤل له دات ولا
و زياني البارح كي ﭬﺘﻠﻮ ڤال لي متقلقش روحك
أك تسوتني تسوتني
ڤال لي نديرهالك لوكانز ولا لوساز جوست اﭘﺮي ليڢاكونس
على بالك وش ڤال لي
 أنا وش عطلني الاستاد لوخر مسافر ما ڤال ليﺶ ناجي خلاه
يبينلك حتى هو مشو متفاهم مع ناجي
من تم فهمت الحالة ساڢا ﭘﺎ بيناتهم
زت كي هدرت مع الاستاد بن جديد ڤال لي بلي الاستاد زياني ڤل له أني هدرت مع ناجي و نشعني ما حبيتش نزيد نكتر
و نا ﻣا ڤال ليﺶ نعيطلو ڤال لي عيطلو وحدك
أﭘرامو غاضاتو كي عطاه كلمة و امبعد دار في حالو
والله أ وسامة خويا انا ناجي أداكا من الدقيقة الاولى ما نرتاحلوش
أك نتا كنت ديما ﺗﭭﻮل أو مليح و كلش بصح نا والله ما نرتاحلو
ديجا وعلاه الناس كل يكرهوه
مكانش منها
صح كاين منها
مكانش منها انسان جانتي و الناس اكل يكرهوه
مكانش منها
ليزيتوديو و يكرهوه
مالا وعلاه رايح يحطلك فيه
صار لوكاندرور هو لي يخير ليمومبر تاع الجوري
والله هو لوسول لي خيرتو انا
شفتو كيما أكاك ﭬﻠﺖ ادا درك يفرزني و هو حبيبي و ما على باليش و حطني برك ليهليه نرجعلك الراﭘﻮر و متهني
ميمي أعطي لماما لبريق
صافي انا فهمت درك بلي زياني معول على قاوي  و مشي معول على ناجي
غير يجيك ﭬﻮي
حتى نا حبيتو يجي هو
إنسان متمكن و اختصاصو و حتى كي ينتقدني ينتقدني بحوايج نستفاد منها ناجي خاطي اختصاصو خلاه يجي ينتقدلي الغلاف و ترقيم الصفحات
وراح الطاس
هاهو
وينو
باش ندير ليتود تاع الديالكت
و من دارنا
أو مشي غير انا
مالا
الناس كل
كل واحد في دارو
وين تحب في الدار ولا في أي بلاصة
وشبيكي أ ميمي
والو
آي متغشة على ﺍﻟﭙﻮرتابل
عندها الحق
نتا تانا قرقشتاها
وش قرقشتها و ش ﭬﺘﻠﻬﺎ
ﭬﺘﻠﮭﺎ يهوا يا نتم
حبت تديه تديه على روحا
وشبيك عينيك حمر كنتي تبكي
اها هي نورمال
الحمد لله شبعت
ادا حبت تعطيني الدراهم و تدي اداك النوكيا تدي على روحها
و تعطيني لحمر ندﯾﭙﺎني بيه
او ما حبش يهدر
ﭬﻮلي والله
والله ما حب يهدر
خرخوبة كل مرة يسكت
كل زوز دقايق يطفا
لعشية حا ندير سفنج
شوف الناس الحرة
أنا لعشية ندير بيك ولا بلا بيك
خولة وراتلي حورية وحد اللقطة باه تسربي القهوة
ڤالت لي كي يعودوا يجيوك ديريهالهم
كيفماه
ڤالت لي ديكور جديد
ﭬﺪام كل واحد تحطي سرڢيات و كاس تاع الجو و الفنجان تاع الحليب و الفنجان تاع القهوة ﭬﺪامو فارغين
يا ميمي مسابقة لتوظيف أعوان اداريين
على بالك عون اداري أي طايحة خلاه
أي أقل من متصرف اداري
صح
و زيد على بالك وش
نسيت وش كنت ﺣا ﻧﭭﻮل
سارة اعطيني الباطا تاع السكر
و السكرية ويني
داها بابا
ميمي وش حديرينا غدا
والله ما على بالي
وش ڤلتي ديرينا ملوخية
سارة شفتيني ندومنديلها لميمي حوايج واعرين
نورمال نديرها
بصح ماعندناش ملوخية
ياه مبلول و نا حاطة پورتابلي فوڤه
تحكيلي فريال زردازي على بن سبع
يخي حطها مع أنيس
و أنيس من ساكا
ڤالت لي على بالك وش يعيطلنا
يعيطلنا الجبورة
يا وعلاه
يطوشلهم
أصلا هو يموت على الطوايش
ڤالت لي صباح حتى هي العام لي فات لونكادرور تاعها ﯾﭭﻠﮭﺎ يزي برك تحكي زعما بلاﭬﻮمينا تاع بسباس تبقاي تاع بسباس
االخبز مسوس
ما نضنش
حتى الكوكا عندها وصفة سرية باه ادير الكوكا
و ادي فاها هدرة
البارح نسمع فيهم كلاسيكو كلاسيكو ﭬﻠﺖ لوسامة أ وسامة ادا كلاسيكو جديد
ڤال لي كل عام كاين كلاسيكو جديد
وعلاه كل عام يدير اكيب جديدية
مها الكلاسيكو او الماتش تاع الريال و البارصا
ياه الفضايح
ايماجيني غدوة في البوس ﭬﺘﻠﮭﻢ وش ربح الكلاسيكو ادا
يديروني ضحكة حتى يفض العام
اونديري ماتش تقليدي
وشبيكي أ سارة ادي انا و نعرفها
ما نعرفهاش خلاه
نخساب فيها اﻳﻜﻴﭗ
ربحت البارصا تروا ان
آتي أ سارة والله درك وين جبتها
ﺣا نڤول لك حطاها امبعد أقراي
مالا حطي انت تانا
اني حاطة هاه
وين راح وسامة أني سمعتو دخل
راح للمسجد
راحت سارة تقرا في الصالون هز مونتوه و خرج
سور راح للمسجد
ﭘﻮرتون العشاء مازال عليه ساعة
وعلاه تغشش هو
كان حاب يرﭬﺪ في الصالون جات سارة تقرا ما حبش
وعلاه ما راحش رﭬﺪ في البيت
ﭬﺘﻠﻮ ما حبش
نحكم ماما نديرلها كيما اديرلي سهير
لا تعيطي لا تسقسي
وش نكرهم لي يديرو اللقطة ادي
شوفي سهير الخمس دقايق اللولين من اللاﭘﺎل تيعها كامل و هي تلوم ﺗﭭﻮل نكوﭘﻲ في وجها
ماما كي تعود لهيه تزليك خلاه و كي تعيطيلها باي-باي
باي-باي
ماما وش راكي
باي-باي
كارهة منا صح صح
اليوم ادي
كل يوم
كلما تروح لدزاير كيما أك
عام كامل و هي معاكم خلوها ترانكيل
توحشتوها
بيانسور
كي راحت بعد توحشتها
غدوة نعيط لها و نغنيلها لغناية تاع أمي كم أهواها
كنتي معايا ميمي نهار ڤال لي اداك لي يبيع في النونورسات تمنية سنين أنا نبيع فيهم والله ما فهمت وش ﻳﭭﻮلو
ﭬﺘﻠﻮ ﻳﭭﻮلو أمي كم أهواها و أشتاق لرؤياها
ڤال لي آه والله أول مرة
شكون لي شراه النهار
بابا
زعمة جبتو باه تشوف خولة المسابقة
ظهرت ما تعنيهاش
حتى على بالك أ بابا العون الاداري أو أقل من المتصرف الاداري آه أو حاجة طايحة
العون الاداري يقبلوه بالباك نورمال
المتصرف الاداري قادر حتي يولي رئيس دايرة فاسيلمون
الناس لي عيطولك
هاه
يا مالا عيط أداك السيد
شكون
أداك تاع المحكمة بلاك عيط
اها أي ﭬﺪيمة نهار عطيتو النيميرو ڤال لي اسنا نعيط نتأكد
بابا ما عندوش ليزاﭘﺎل ياسر عديكا ﯾﭭﻌﺪو
على بالك وش اليوم ما شربتش الحليب حسيت روحي ساڢا ﭘﺎ خلاه
إدمان أدا
والله حسيت ناقصتني حاجة خلاه
مرة على مرة نحب ناكل حاجة أخرى
وش هي
حاجة
والله ما عدت نحبو ياسر
التون
بلاك
اﻟﺸﻴﭙﺲ مضر بالصحة
الجو مضر بالصحة
الحلاوي أكتر
أنا سيبون عدت نكرهم
وعلاه ادا
أنا نتفرج المسلسل امبعد نجي نغسلهم
نشا الله
أنا نمسح الطابلة ونجي نقرا هنا
على بالك شوفي درك يجي وسامة على التمنية ﻳﭭﻮل نرقد و ﯾڤال لي طيري
مالا نطير من درك خير
باه ما نتعاركش معاه
سارة باه تروحي لليون بزوز ملاين و خمسمية
بصح وش معناتها ابتداءا من
اهاه لي يروح يروح لپاري ولا خليك
اونديري مارساي روحتيلها
أوﻣﭙﻠﻮس هم بلاد وحدة روحي لمارساي و امبعد عدي لپاري
ﭬﻠﺖ لنصيرة
ڤالت لي نعيط نسقسي
ما فهمتش انا اد لاتكنيك
او يعيطولو التسويق
وش الفايدة كي تجيبني و ما نشريش
بصح قادرين واحد خرين يشريو نورمال
ما نعرف انا وحدة من الناس نكره ادي اللقطة
داخلة فالتسويق سورمو
بصح مشني فاهمتها
بصح والله ما خسارة تلمي هكا اون-سوم و تروحي باها ڢواياج سمانة ولا
بيانسور
ﭬﺪاه تسقام روحة ﻟﭙﺎري متلا أ سارة
لا بدراهمنا
و نا وين على بالي
سقسي صحبتك أ سارة
شكون منال
أمها نادية
يا صح أي منال كانت تم
كون جيت من منال نوض نبكي
حتى هي ڤالت لي تحبي توكليه
عيطت لي رابحة
تعلم اليوم لقطة جديدة
راحت ماماه خرجت و خلاتو عند الجارة
و هي عندها دراري ﭬﻌﺪ يلعب معاهم
كي روحت ماماه ﭬﺎلتلها عاد يعرف ﻳﭭﻮل ماما لبي يعيشك
والله العظيم
تعلمهم و جا
ڤالت لي و يموت على يكوپي
ﭬﺎتلها خديجة أه مليك يخرج حاجة
شوفتي وش ﭬاتلنا على الكونكور
علم النفس المرضي موديل تاع عامين
مزالوا عندك ليدوكيمون
اه مزالو عندي
في علم النفس المرضي ﭬتلنا ركزوا على لونفون
ايبان عاودي اقرايهم
ام يجيبو ليزونفون للرازي
بيانسور
أو سبيطار الأمراض النفسية و العصبية
آها الامراض النفسوعصبية
مالا ﻟﭭﻴﺖ بنات انا ﭬﺎعدة نقرا في لاليست تاع الماستار ﭬﺎعدين يسقسيو فيا وش مدايرا ﺳﭙﻴﺴﻴﺎليتي ﭬﻠﺘﻠﻬﻢ كلينيك
ﭬالوا لي صح هي ميدسين بالعربية
أدما جدد
آه مازالو دوزيام اني
ﭬﺎعدين يسقسيو كيما كنا حنا قبل
ﭬالوا لي واحد لموديل ما فهمناهوش
طلعي على واه يهدروا
على الموديل تاع خريبوط
آه هو
عادوا يكتبولهم في لافيشاج نفسوجسدي
شفيتي مين ﭬﺎلت واحد الجوغنليتست فرونساز للبوتفليقة آك أقصر ﭘﺮزيدون
ڤولي لها هو أنا أكبر من نابليون بونابرت تاعكوم بتروا سنتيماتر
على بالك بلي هو أقصر ﭘريزيدون دركا
بوتفليقة في ﻟﻴﭙﺮزيدون كل
آه
شتي حتى بن علي قصير خلاه
لا
والله أقصر مني
يبان غرون-دو-تاي
تحكيوا على زين العابدين
زين الهاربين
أنا شفت ولد القدافي
سلمتي عليه
أنا لي درتلو وحد العرض
نتا منك ليه
آه تاع انفورمتيك
خدمتيه نتا
خدمنا جو و نا
بوتفليقة شفتو هنا
في عاشور
مين رحتي سلمتي عليه
آه امبعد درتلو ماللورا زت سلمت عليه ولى ضحك معايا هو
كون سقساوك نتا
وش ﻧﭭﻠﻬﻢ عجبتني يد الرئيس تعنا
وش ادي يد الرسول
ﭬﻠﮭﻢ انا ما نفهمش المهم جيبولي عالم ولا شيخ يقنعني بالاجوبة ادي
جابولوا وحد الشيخ كبير
ڤل له بينلي بلي ربي كاين و نا ما نامنش بالقضاء و القدر
كيفماه ﺗﭭﻮلي هدا العبد مقدرتلو يصرالو كيما هكا و ما على باليش
و بينلي بلي كيفاه بليس مخلوق من النار و يتحرﭪ في جهنم بالنار
أدي فهمهالي
مالا جاه واحد الشيخ ضربو بكف عوجلو فمو
ڤال له اه مقدرتيليش عديكا ضربتيني بكف
ڤال له هدا هو الجواب تيعك
ڤال له كي ضربتك وش حسيتي
ڤال له حسيت بلوجع
ڤال له نعتلي وين لوجع تيعك أدا
ڤال له أكاكا ربي سبحانو نامنو بيه بصح ما نشوفوهوش
و السؤال التاني
اسكو انت البارح جاك واحد و ﭬﻠﻚ اك رح تتضرب بكف
ولا عيطلك واحد و ﭬﻠﻚ او فلان رح يضربك غدوة بكف
ڤال له أدا هو القضاء و القدر
و السؤال التالت
ڤال له وجهك من ماه مخلوق
ڤال له من تراب
و ڤال له يدي انا من ماه مخلوقة
ڤال له من تراب
ڤال له يدي من تراب ضربت وجهك لي مخلوق من تراب
